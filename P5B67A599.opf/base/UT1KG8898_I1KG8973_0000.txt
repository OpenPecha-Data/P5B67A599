ཧཱ༔༔ནི་འགུ།་།་།ཤཱ་ཆི།ཧཱ་།པུས།ལྔ་༵་ག་63༠༧༩༠༦༠འབ་འ་་ག50ཚིགའབྱ་ག7་བཅི་ ༧༦༧༧༠(༥༠་(༥༧སྟོ

པྱོ

༄༅། ཞར་ཕྱིན་མངོན་རྟོགས་རྒྱན་གྱི་འགྲེལ་པ་ཟབ་དོན་རིན་པོ་ཆེའི་བང་མཛོད་ལས། གླེགས་བམ་དྲུག་པ་རྟེན་ཕྱིར་མི་ལྡོག་པའི་དགེ་འདུན་བཤད་པའི་སྐབས་མན་ཆད་བཞུགས་སོ། །

༄༧། །བླ་མ་དང་ལྷག་པའི་ལྷ་ལ་སྒོ་གསུམ་གུས་པའི་སྒོ་ནས་ཕྱག་འཚལ་ཞིང་སྐྱབས་སུ་མཆིའོ། །བྱིན་གྱིས་བརླབ་ཏུ་གསོལ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་་་་བཅོས་མངོན་པར་རྟོགས་པའི་རྒྱན་ལས། གཉིས་པ་རྣམ་ཀུན་གྱི་སྦྱོར་བ་ཁྱད་པར་ཅན་གྱི་སྒོམ་རིམ་ལ་ལྔ་ལས། གཉིས་པ་རྟེན་ཕྱིར་མི་ལྡོག་པའི་དགེ་འདུན་ལ་བསྟན་བཤད་བསྡུ་གསུམ་་་་་ལས་།་ དང་པོ་ནི། ངེས་འབྱེད་ཡན་ལག་ནས་བཟུང་སྟེ། །མཐོང་དང་གོམས་པའི་ལམ་དག་ལ། །བྱང་ཆུབ་སེམས་དཔའ་གང་དག་གནས། །དེ་འདིར་ཕྱིར་མི་ལྡོག་པའི་ཚོགས། །ཞེས་བྱ་བས་གསུངས་ཏེ། འདི་ལ་གསུམ་ལས་མཚམས་སྦྱར་བ་ནི། །ངེས་འབྱེད་ཆ་མཐུན་གྱི་མིང་ཅན་བཤད་ནས་དེའི་འོག་ཏུ་ཕྱིར་མི་ལྡོག་པའི་དགེ་འདུན་གྱི་མཚན་ཉིད་དེ་རྟགས་འཆད་་་་

༄༧། །དོ་།་ །དེའི་རྒྱུ་མཚན་གོང་དུ་ཇི་སྐད་བཤད་པའི་ངེས་འབྱེད་ཆ་མཐུན་ལས་རང་འབྲས་ཕྱིར་མི་ལྡོག་པའི་དགེ་འདུན་འབྱུང་བས་སོ། །འབུམ་པའི་དགོངས་པའོ། །བསྡུས་དོན་ནི། ཚོགས་འ།མ་ནས་རྫོགས་པའི་བྱང་ཆུབ་ལས་ཕྱིར་མི་ལྡོག་པར་ངེས་པ་ཡོད་ཀྱང་། གཙོ་ཆེ་བས་སྦྱོར་ལམ་ནས་བཟུང་སྟེ་ཕྱིར་མི་ལྡོག་ཏུ་སྒྲུབ་པ་ནི། རང་ཉིད་ཀྱིས་རྫོགས་པ།འི་་་་་་བྱང་ཆུབ་ལས་ཕྱིར་མི་ལྡོག་པར་ངེས་པའི་རྗེས།་ཐོབ་ཀྱི་རྟགས་ཀྱི་དངོས་རྒྱུ། མཉམ་གཞག་རྒྱུད་ལ་སྐྱེས་པའི་སློབ་པའི་གར་ཟག་རྣམས་ནི། རང་ཉིད་ཀྱིས་རྫོགས་་ང་འི་བྱང་ཆུབ་ལས་ཕྱིར་མི་ལྡོག་པར་ངེས་པའི་ཚོགས་ཏེ་དགེ་འདུན་ཡིན་པས་དེ་དབྱེ་གཞི། དབྱེ་ངོ་སྦྱོར་ལམ་ལ་གནས་པའི་བྱང་སེམས་དབང་ནོན་དང་། མཐོང་ལམ་ལ་གནས་པའི་བྱང་སེམས་དབང་འབྲི་རི་་དང་།

སྒོམ་ལམ་ལ་གནས་པའི་བྱང་སེམས་དབང་རྟུལ་རྣམས་སོ། །གསུམ་པོ་གང་ཞེ་ན། སྦྱོར་ལམ་དྲོད་ལ་གནས་པའི་བྱང་སེམས་དབང་རྣོན་མཚན་གཞི། རང་ཉིད་ཀྱིས་རྫོགས་པའི་བྱང་ཆུབ་ལས་ཕྱིར་མི་ལྡོག་པར་ངེས་་་་་པའི་སྦྱོར་ལམ་པར་མཚོན། རང་ཉིད་ཀྱིས་རྫོགས་པའི་བྱང་ཆུབ་ལས་ཕྱིར་མི་ལྡོག་པར་ངེས་པའི་རྗེས་ཐོབ་ཀྱི་རྟགས་ཉི་ཤུ་པོ་གང་རུང་གི་དངོས་རྒྱུ་མཉམ་གཞག་རྒྱུད་ལ་སྐྱེས་པའི་ངེས་འབྱེད་ཆ་མཐུན་ལ་གནས་པའི་གང་་་་་ཟག ་།་མཐོང་ལམ་སྡུག་བསྔལ་ལ་ཆོས་བཟོད་ལ་གནས་པའི་བྱང་སེམས་དབང་འབྲིང་མཚན་གཞི། རང་ཉིད་ཀྱིས་རྫོགས་པའི་བྱང་ཆུབ་ལས་ཕྱིར་མི་ལྡོག་པར་ངེས་པའི་མཐོང་ལམ་པར་མཚོན། དེའི་རྗེས་ཐོབ་ཀྱི་་་་་་་རྟགས་བཅུ་དྲུག་པོ་གང་རུང་གི་དངོས་རྒྱུ་མཉམ་གཞག་རྒྱུད་ལ་སྐྱེས་པའི་བདེན་པ་མངོན་རྟོགས་ལ་གནས་པའི་གང་ཟག །ས་བརྒྱད་པ་ལ་གནས་པའི་བྱང་སེམས་དབང་རྟུལ་མཚན་གཞི། རང་ཉིད་རྫོགས་པའི་བྱང་ཆུབ་་་ལས་ཕྱིར་མི་ལྡོག་པར་ངེས་པའི་གོམས་པ་སྟེ་སྒོམ་ལམ་པར་མཚོན། དེའི་རྟགས་ཟབ་མོ་བརྒྱད་ཐོབ་པའི་རྗེས་ལ་མངོན་རྟོགས་ལ་གནས་པའི་གང་ཟག་གོ །ཚིག་དོན་ནི། ཕྱིར་མི་ལྡོག་པའི་དགེ་འདུན་ནི་གསུམ་པོ་་་་་་་དེར་ངེས་སམ་ཞེ་ན། མ་ངེས་ཏེ། ཟླ་འོད་ལས། འདིར་དབང་པོ་རབ་ཀྱི་བྱང་ཆུབ་སེམས་དཔའ་ནི་ཚོགས་ཀྱི་ས་ནས་ཀྱང་ཡུམ་ངེས་པ་དང་སྙིང་རྗེ་ཆེན་པོ་སྦྱར་ནས་ཚོགས་གཉིས་རྫོགས་པ་ལ་རྟགས་པར་མངོན་པར་་་་

༄༧། །སྦྱོར་བར་དགའ་བས་ཕྱེར་སླེ་ལྡོག་པ་ཅན་ནོ། །དབང་པོ་འབྲིང་པོ་ནི་རབ་ཏུ་དགའ་བ་ལས་སྔོན་དུ་དེའི་ངེས་པ་ལ་སོགས་པ་མེད་པའི་ཕྱིར་རོ། །དབང་པོ་རྟུལ་པོ་ནི་ཡང་ས་བརྒྱད་པ་འ་་དེའི་སྔོན་དུ་བླ་ན་་་་་མེད་པའི་དེ་ཁོ་ན་ཉིད་མངོན་སུམ་དུ་བྱེད་པའི་བྱ་བ་ལ་ངེས་པ་བརྟན་པོ་མེད་བས་ལྡོག་པའི་དགོས་པ་འབྱུང་བར་འགྱུར་རོ་ཞེས་གསུངས་པས། ཚོགས་ལམ་ནས་ཀྱང་དབང་པོ་རྣོན་པོ་ཕྱིར་མི་ལྡོག་པར་ངེས་པ་སྲིད་པས་སོ་། །སྦྱོར་ལམ་ནས་ཕྱིར་མི་ལྡོག་པར་བཞག་པ་ནི་གཙོ་ཆེ་བ་ལ་དགོངས་ཏེ། རིགས་ཀྱི་སྐབས་བཞིན་ནོ། །འོ་ན་ཆོས་བཤེས་ཀྱིས། རེ་ཞིག་ཕྱིར་མི་ལྡོག་པ་ནི་བྱང་ཆུབ་ཙམ་ལས་ཕྱིར་མི་ལྡོག་པ་དང་། བྱང་ཆུབ་ཁྱད་་་་་་་པར་ཅན་ལས་ཕྱིར་མི་ལྡོག་པ་དང་། འཇིག་རྟེན་༩༥ས་འདས་པའི་ས་ལས་ཕྱིར་མི་ལྡོག་པ་དང་། རྩོལ་བ་མེད་པ་ལས་ཕྱིར་མི་ལྡོག་པ་དག་གོ །དེ་ལ་དང་པོ་ནི། འཕགས་པ་ཉན་ཐོས་རྣམས་དང་ཐུན་མོང་དུ་བྱས་པ་་ཐར་པའི་ཆ་དང་མཐུན་པ་ནས་བཟོད་པའི་ཕྱོ ་རོ། །གཉིས་པ་ནི། ཐེག་པ་ཆེན་པོའི་དྲོད་ནས་བརྩམས་པའོ། །གསུམ་པ་ནི། ས་དང་པོའི་ངོ་བོ་ཉིད་དོ། །བཞི་པ་ནི། ས་མི་གཡོ་བ་ལའོ། །དེ་ལྟར་ན་ཐར་་་་སྣའི་ཆ་དང་མཐུན་པ་ནི་ཐེག་པ་ཁྱད་པད་་ཅནགྱི་བྱང་ཆུབ་ལས་ཕྱིར་མི་ལྡོག་པར་མ་ངེས་པས་ན་ཕྱིར་མི་ལྡོག་པ་ཞེས་མི་བརྗོད་དོ་ཞེས་ཐར་པ་ཆ་མཐུན་འདིར་བསྟན་གྱི་ཕྱིར་མི་ལྡོག་མ་ཡིན་པར་བཤད་པ་དང་འགལ་ལོ་ཞེ་ན།

མི་འགལ་ཏེ། དེ་ནི་ཐར་པ་ཆ་མཐུན་ནས་བྱང་ཆུབ་ཁྱདེ་པར་ཅན་ལས་ཕྱིར་མི་ལྡོག་པར་ངེས་པས་མ་ཁྱབ་ལ། ཐེག་ཆེན་གྱི་སྦྱོར་ལམ་ནས་བྱང་ཆུབ་ཁྱད་པར་ཅན་ལས་ཕྱིར་མི་ལྡོག་པས་ཁྱབ་པ་ལ་དགོངས་པ་ཡིན་གྱིས།གཏན་མེད་པར་བཤད་པ་མ་ཡིན་ནོ། །འདིར་ཁ་ཅིག་ན་རེ་དབང་པོ་རྣོ་ན་སྦྱོར་ལམ་ནས། འབྲིང་ན་མཐོང་ལམ་ནས། རྟུལ་ན་ས་བརྒྱད་པ་ནས་རྟོགས་པའི་བྱང་ཆུབ་ལས་ཕྱིར་མི་ལྡོག་གི །དབང་པོ་རྟུལ་་ན་ས་་་་་་་བདུན་པ་མན་ཆད་དུ་ཐེག་དམན་དུ་ལྷུང་བ་སྲིད་དོ་ཞེ་ན། ཤིན་ཏུ་ཡང་མི་རིགས་ཏེ། ཐེག་པ་ཆེན་པོ་དབུ་མ་པའི་སྦྱོར་ལམ་དྲོད་ཐོབ་ནས་ས་གཉིས་སུ་ལྷུང་བ་མི་སྲིད་དེ། ཕྱི་ནང་གི་ཡོངས་འཛིན་ཁྱད་པར་ཅན་གྱིས་་་་་་ཐེག་པ་ཆེན་པོར་རྣམ་པ་ཀུན་ཏུ་ཡོངས་སུ་འཛིན་པའི་ཕྱིར་དང་། ལམ་ཡོངས་སུ་འཛིན་པ་ལ་འདོམས་པའི་གདམས་ངག་ཁྱད་པར་ཅན་ཐོབ་པའི་ཕྱིར་དང་། མི་སྐྱེ་བའི་ཆོས་ལ་བཟོད་པ་ཐོབ་པའི་ཕྱིར་རོ། །ཁྱབ་པ་་་་་་་ཡོད་དེ། འདི་ཉིད་ལས་ཐེག་པ་གཞན་དུ་མི་འགྲོ་བའི་རྒྱུ་གང་ཡིན་པ་ལམ་ཡོངས་སུ་འཛིན་པ་ཞེས་དང་། དེ་བཞིན་དུ་ཉི་ཁྲི་སྣང་བ་དང་རྣམ་འགྲེལ་དང་འགྲེལ་ཆེན་ལས་གསུངས་པའི་ཕྱིར་དང་། གནོད་འཇོམས་་་་་་་གཉིས་ལས། མི་སྒྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་དཔའ་ཕྱིར་མི་ལྡོག་པ་ནི་གནས་ཡིན། ཕྱིར་ལྡོག་པ་ནི་གནས་མ་ཡིན་པའོ་ཞེས་གསུངས་པས། ཁྱད་པར་དུ་ས་དང་པོ་ཐོབ་ནས་ཐེག་དམན་དུ་ལྷུང་་་

༄༅། །མི་སྲིད་དེ། དེར་ལྷུང་ན་རང་ཉིད་ཞི་བདེའི་བསམ་པས་ཐེག་ཆེན་གྱི་སེམས་བསྐྱེད་ལས་ཉམས་དགོས་ལ། དེ་ལྟར་ན་སེམས་བསྐྱེད་ལས་ཉམས་པ་ཉེས་དམིགས་ཀྱི་རྩ་ལྷུང་འབྱུང་བར་འགྱུར་ལ། དེ་ལྟར་ན་ལས་ཉོན་གྱི་དབང་གིས་ངན་སོང་དུ་ལྷུང་བར་འགྱུར་རོ། །འདོད་མི་ནུས་ཏེ། རྒྱུད་བླ་མ་ལས། འཕགས་པས་འཆི་དང་ན་བ་དང་། །རྒ་བའི་སྡུག་བསྔལ་རྩད་ནས་སྤངས། །ལས་དང་ཉོན་མོངས་ད་བང་་་་་་གིས་སྐྱེ། །དེ་ལ་དེ་མེད་ཕྱིར་དེ་མེད། །ཅེས་གསུངས་པས་སོ། །གཞན་ཡང་སྟོང་ཉིད་སྙིང་རྗེའི་སྙིང་པོ་ཅན་གྱི་སེམས་བསྐྱེད་ཉམས་མི་སྲིད་པའི་ཕྱིར་རོ། །འདི་ཡང་ཁ་ཅིག་ན་རེ། སྦྱོར་ལམ་ནས་རིགས་ལས་་་་་་་དང་་།་ མཐོང་ལམ་ནས་སྤྱོད་པ་ལས་དང་། སྒོམ་ལམ་ནས་ཡེ་ཤེས་ལས་ཕྱིར་མི་ལྡོག་ཅེས་པ་གཞུང་གི་དགོངས་པ་ཡིན་གྱི། དབང་པོ་རྣོ་འབྲིང་རྟུལ་གསུམ་ལ་སྦྱོར་བ་དགོངས་པ་མ་ཡིན་ནོ་ཞེ་ན། རིགས་ཀྱི་བུ་ཅི་་་་་ཉིད་ཀྱི་ཡེ་ཤེས་དེ་གང་ཕྱིར་མི་ལྡོག་པའི་ཚུལ་ནི་ཇི་ལྟ་བུ། ཡེ་ཤེས་ནི་རྣམ་པར་མི་རྟོག་པ་ཡིན་ལ་ཕྱིར་མི་ལྡོག་པ་ནི་ཉམས་པ་མེད་པས་སོ་ཞེ་ན། ཉམས་པ་མེད་པའི་དོན་གང་། དབང་ཐོབ་པ་ལ་བྱེད་ན་ས་བདུན་པ་་་་་མན་ཆད་དུ་ཉམས་པ་སྲིད་པས་སྒོམ་ལམ་ནས་ཡེ་ཤེས་ལས་ཕྱིར་མི་ལྡོག་པའི་དམ་བཅའ་ཉམས་སོ། །རྒྱུན་ཉམས་པ་མེད་པ་ལ་བྱེད་ན་མཐོང་ལམ་ནས་ཀྱང་མི་ཉམས་པས་སོ། །གཞན་ཡང་དཔྱད་པ་ཡོད་དེ་རེ་ཞིག་མ་་་་་

སྤྲོས་སོ། །ཡང་ཁ་ཅིག་ན་རེ། སྦྱོར་ལམ་ནས་མི་སྐྱེ་བའི་ཆོས་ལ་བཟོད་པ་ཆུང་ངུ་ཐོབ་པས་ཕྱིར་མི་ལྡོག་མཐོང་ལམ་ནས་འབྲིང་སྒོམ་ལམ་ནས་ཆེན་པོ་ཐོབ་པས་ཕྱིར་མི་ལྡོག་ཟེར་བ་ཡང་འཐད་པར་མ་མཐོང་ངོ་། །འདིར་དགག་བཞག་མ་སྤྲོས་སོ། །སློབ་དཔོན་ལྟར་ན། གཞན་གྱི་དོན་ལའམ་འཁོར་བའི་གཡུལ་བཟློག་པ་ལ་མཐུ་དང་ལྡན་པས་ན་དཔའ་བོ། གང་དག་ངེས་འབྱེད་ཆ་མཐུན་གྱི་མིང་ཅན་བཞི་ལ་རྟགས་ཉི་ཤུ་པོ་གང་་་་རུང་དེ་རྟོགས་ཤིང་ཐོབ་པའི་ཚུལ་གྱིས་གནས་པའི་དབང་རྣོན་དང་། འོག་ནས་འཆད་པར་འགྱུར་བའི་མཐོང་འོ།མ་ལ་རྟགས་བཅུ་དྲུག་པོ་གང་རུང་དང་། སྒོམ་ལམ་ལ་རྟགས་ཟབ་མོ་བརྒྱད་་ཐོབ་པའི་ཚུལ་གྱིས་གནས་པའི་དབང་འབྲིང་དང་དབང་རྟུལ་དེ་དག་ནི་བྱང་ཆུབ་སེམས་དཔའ་སློབ་པ་ཕྱིར་མི་ལྡོག་པའི་དགེ་འདུན་ཡིན་ནོ། །རྒྱུ་མཚན་རང་ཉིད་ཀྱིས་རྫོགས་པའི་བྱང་ཆུབ་ལས་ཕྱིར་མི་ལྡོག་པར་ངེས་པའི་རྟགས་ཐོབ་པའི་སེམས་དཔའི་་་་་་ཚོགས་ཡིན་པའི་ཕྱིར་རོ། །སློབ་དཔོན་ལྟར་ན། འདི་དག་དག་པ་སའི་བྱང་སེམས་ཀྱི་ཡིན་པས་སྤྱིར་ཕྱིར་མི་ལྡོག་པའི་རྟགས་རྣམས་འོག་མ་བདུན་པ་མན་ཆད་དུ་ཡང་འབྱུང་ངམ་འོན་ཏེ་མི་འབྱུང་ཞེ་ན། ཤིན་ཏུ་ཡང་་་་་་འབྱུང་ངོ་། །འོ་ན་འདི་དག་དག་པ་སའི་བྱང་སེམས་ཀྱི་ཡིན་པར་བཤད་པ་དང་འགལ་ལོ་ཞེ་ན། མི་འགལ་ཏེ་འདིར་རྫོགས་པའི་དབང་དུ་བྱས་པ་ཡིན་ནོ། །ཇི་ལྟར་ན་དབང་པོ་རྣོ་ན་ས་བརྒྱད་པ་ནས། འབྲིང་ན་ས་་་་

སྤྲོ། །དགུ་པ་ནས། ལྷན་ཏུ་རྶཱལ་ཡང་ས་བཅུ་པ་ནས་ཕྱིར་མི་ལྡོག་པའི་རྟགས་རྫོགས་པར་ཐོབ་པ་ཡིརྒེ་ནོད།་།པོསྙེསཔལ་གོ་པའི་དགོངས་པ་ནི། དེང་པོར་ཐོབ་པའི་ས་མཚམས་ཡིན་ནོ། །རྒྱས་་་་་་་བཤད་ལ་གཉིས་ལས་མཚམས་སྦྱར་བ་ན། དགེ་འདུན་དེ་རྣམས་ཀྱི་ཕྱིར་མི་ལྡོག་པའི་མཚན་ཉིད་མ་འདྲེས་པ་སོ་སོའི་མཚན་ཉིད་གང་ཡིན་ཞེ་ན། དེ་རྣམས་རྟོགས་པར་བྱ་བའི་ཕྱིར་དུ་ཚིགས་སུ་བཅད་པ་བཅུ་བཞི་སྨོས་་་་་སོ་།་ །གཉིས་པ་སོ་སོ་བཤད་པ་ལ་གསུམ་ལས། ཕྱིར་མི་ལྡོག་པའི་སྦྱོར་ལམ་པའི་རྟགས་ལ་གཉིས་ལས། མདོར་བསྟན་པ་ནི། གཟུགས་ལ་སོགས་ལས་ལྡོག་སོགས་རྟགས། །རྣམ་པ་ཉི་ཤུར་བརྗོད་པ་ཡིས། །ངེས་འབྱེད་ཡན་ལག་ལ་གནས་པའི། །ཕྱིར་མི་ལྡོག་པའི་མཚན་ཉིདའདི། །ཞེས་བྱ་བས་གསུངས་ཏེ་འདི་ལ་གསུམ་ལས་མཚམས་སྦྱར་བ་ནི། བར་སྐབས་ཀྱི་ཚིགས་སུ་བཅད་པ་གཅིག་གིས་ངེས་འབྱེད་ཆ་མཐུན་གྱི་་་་་མིང་ཅན་ལ་གནས་པ་རྣམས་ཀྱི་ཕྱིར་མི་ལྡོག་པའི་མཚན་ཉིད་འག་དོ། །གང་དུ་ན། རེ་ཞིག་སྟེ་གསུམ་གྱི་དང་པོར་རོ། །དེའི་རྒྱུ་མཚན་སྦྱོར་མཐོང་སྒོམ་གསུམ་གྱི་དང་པོར་སྦྱོར་ལམ་ཁྲུང་བས་སོ། །བསྡུས་དོན་་་་་ནི་།་ སྦྱོར་ལམ་དྲོད་ལ་གནས་པའི་བྱང་སེམས་དབང་རྣོན་མས་གཞི། རང་ཉིད་ཀྱིས་རྫོགས་པའི་བྱང་ཆུབ་ལས་ཕྱིར་མི་ལྡོག་པར་ངེས་པའི་སྦྱོར་ལམ་པར་མཚོན། དེའི་མཚན་ཉིད་རང་ཉིད་ཀྱིས་རྫོགས་པའི་བྱང་ཆུབ་

འདྲ་།སྨོ་མི་ལྡོག་པར་ངེས་པའི་རྗེས་ཐོབ་ཀྱི་རྟགས་གཟུགས་སོགས་ལ་འདུ་ཤེས་མངོན་འགྱུར་བ་ལྡོག་པ་ལ་སོགས་པ་ཉི་ཤུ་པོ་གང་རུང་གི་དངོས་རྒྱུ་མཉམ་བཞག་རྒྱུད་ལ་སྐྱེས་པའི་ངེས་འབྱེད་ཡན་ལག་ལ་གནས་པའི་གང་་སྐེ་ཟག་གོ །བརྗོད་པ་ནི་མདོ་ལས་སོ། །ཚིག་དོན་ནི། བརྗོད་པ་སྟེ་ཤེས་པར་བྱ་བ་ཡིན་ནོ། །གང་གི་སྒོ་ནས་ན། རང་ཉིད་ཀྱིས་རྫོགས་པའི་བྱང་ཆུབ་ལས་ཕྱིར་མི་ལྡོག་པར་ངེས་པའི་རྟགས་གཟུགས་སོགས་ལ་་་་་་་འདུ་ཤེས་མངོན་འགྱུར་བ་ལྡོག་པ་དང་། དཀོན་མཆོག་གསུམ་ལ་ཡོན་ཏན་ཡོད་དམ་མེད་སྙམ་པའི་ཐེ་ཚོམ་མེད་པ་ལ་སོགས་པའི་རྗེས་ཐོབ་ཀྱི་སྤྱོད་པ་རྣམ་པ་ཉི་ཤུའི་སྒོ་ནས་སོ། །གང་ན། ངེས་འབྱེད་ཆ་མཐུན་གྱི་་་་་་་མིང་ཅན་ལ་གནས་པའི་བྱང་སེམས་རྣམས་ཀྱིས་ཕྱིར་མི་ལྡོག་པའི་མཚན་ཉིད་དོ། །གཉིས་པ་རྒྱས་པར་བཤད་པ་ནི། གཟུགས་ལ་སོགས་ལས་ལྡོག་པ་དང་། །ཐེ་ཚོམ་མི་དལ་ཟད་པ་དང་། །བདག་ཉིད་དགེ་བ་ལ་་་་གནས་ཤིང་། །གཞན་དག་དེ་ལ་འགོད་པ་དང་། །ཞེས་བྱ་བ་ལ་སོགས་པས་གསུངས་ཏེ་འདི་ལ་མཚམས་སྦྱར་བ་ནི། རྟགས་ཉི་ཤུའི་སྒོ་ནས་ཕྱིར་མི་ལྡོག་པའི་རྨེ་ཚན་ཉིད་ཤེས་ན། ཡང་གཟུགས་སོགས་ལ་འདུ་ཤེས་མངོན་འགྱུར་བ་ལྡོག་པ་ལ་སོགས་པ་རྟགས་ཉི་ཤུ་པོ་དེ་དག་གང་ཞེ་ན། དེ་དག་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ་དྲུག་སྨོས་སོ། །དོན་དངོས་ལ་ཕྱེས་ཏེ་བཤད་པ་དང་། བསྡུས་ཏེ་བསྟན་པ་གཉིས།

༄༅། །དང་པོ་ལ་བཞེ་ལས་དྲོད་ལ་གནས་པའི་བྱང་སེམས་ཕྱིར་མི་ལྡོག་ཏུ་སྒྲུབ་པ་ནི། སྦྱོར་ལམ་དྲོད་ལ་གནས་པའི་བྱང་སེམས་དབང་རྣོན་བླ་མེད་བྱང་ཆུབ་ཏུ་འཚང་རྒྱ་བར་རུང་སྟེ། རྫོགས་པའི་བྱང་ཆུབ་ཀྱི་རྒྱུ་་་་་གཟུགས་སོགས་ལ་བདེན་ཞེན་མངོན་འགྱུར་བ་ལྡོག་པའི་མཉམ་བཞག་རྒྱུད་ལ་ལྡན་པའི་ཕྱིར། དཔེར་ན་སྣམ་བུ་རྒྱུ་སྤུན་ཐགས་ཀ་བ་དང་བཅས་པ་འདི་ཆོས་ཅན། འབྲས་བུ་སྣམ་བུ་འབྱུང་དུ་རུང་སྟེ། དེའི་རྒྱུ་ཚོགས་་་གྲངས་ཚང་བ་ཡིན་པའི་ཕྱིར་ཞེས་བཀོད་པ་བཞིན་ནོ། །ཆོས་ཅན། དེ་ལྟ་བུའི་མཉམ་བཞག་དང་ལྡན་ཏེ། དེའི་འབྲས་བུ་རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་དང་ལྡན་པའི་ཕྱིར། དཔེར་ན་གཞི་འགའ་ཞིག་་་ན་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་པ་བཞིན་ནོ། །འདི་བཞིན་དུ་འོག་མ་ཀུན་དང་མཐོང་ལམ་གྱི་སྐབས་སུ་ཡང་མཛོད་ཅིག །ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ།རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་གཟུགས་སོགས་ལ་བདེན་ཞེན་མངོན་འགྱུར་བ་ལྡོག་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པའི་སེམས་དཔའ་ཡིན་པའི་ཕྱིར། ཆོས་ཅན། དེ་ལ་བདེན་ཞེན་་་་་་་མངོན་འགྱུར་བ་ལྡོག་པ་ཡིན་ཏེ། གཟུགས་སོགས་བདེན་པའི་ངོ་བོ་ཉིད་མེད་པར་རྟོགས་པའི་སེམས་པ་ཡིན་པའི་ཕྱིར། མདོ་ལས། རབ་འབྱོར་བྱང་ཆུབ་སེམས་དཔའ་གཟུགས་ལས་ཕྱིར་མི་ལྡོག་གོ་ནས། ཡང་་་་་་་

དག་པར་རྫོགས་པའི་བྱང་ཆུབ་ཀྱི་བར་ལས་ཕྱིར་མི་ལྡོག་གོ །རབ་འབྱོར་གཟུགས་ནས་བྱང་ཆུབ་ཀྱི་བར་ལས་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་ནི་ཕྱིར་མི་ལྡོག་པར་རིག་པར་བྱའོ། །དེ་ཅིའི་ཕྱིར་ཞེ་ན།རབ་འབྱོར་དེ་ནི་འདི་ལྟར་གང་ལ་བྱང་ཆུབ་སེམས་དཔའ་གནས་པར་འགྱུར་བའི་གཟུགས་ནས། ཡང་དག་པར་རྫོགས་པའི་བྱང་ཆུབ་ཀྱི་བར་གྱི་ངོ་བོ་ཉིད་མེད་དོ་ཞེས་གང་གསུངས་པ་བཞིན་ནོ། །དེའི་རྟགས་དཀོན་་་་་་་མཆོག་གསུམ་ལ་ཡོན་ཏན་ཡོད་དམ་མེད་སྙམ་པའི་ཐེ་ཚོམ་མངོན་འགྱུར་བ་མེད་པའི་སོགས་སྔར་བཞིན་ནོ། །ཆོས་ཅན། དེ་ལྟ་བུའི་ཐེ་ཚོམ་མངོན་འགྱུར་བ་མེད་དེ་དཀོན་མཆོག་གསུམ་ལ་ཡོན་ཏན་ཡོད་པར་ཤེས་ནས་་་་་ཡིད་ཆེས་པའི་དད་པ་ཐོབ་པས་སོ། །མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ནི་དགེ་སྦྱོང་དང་བྲམ་ཟེ་འདི་དག་ནི་ཤེས་པར་བྱ་བ་ཤེས་པའོ། །བལྟ་བར་བྱ་བ་མཐོང་བའོ། །ཡང་དག་པའི་ལྟ་བ་རབ་ཏུ་ཤེས་པ། རབ་ཏུ་ཤེས་པར་བྱེད་པའོ་ཞེས་འདི་ལ་ཕྱི་རོལ་པའི་དགེ་སྦྱོང་དང་བྲམ་ཟེ་གཞན་དག་གི་ངོར་མི་ལྟ་སྟེ་དེ་ནི་གནས་མེད་ཅིང་ཐེ་ཚོམ་མི་ཟའོ་ཞེས་པ་ནས་རབ་འབྱོར་རྣམ་པ་དེ་དག་དང་རྟགས་དེ་དག་་་་་དང་མཚན་མ་དེ་དག་དང་ལྡན་པའི་བྱང་ཆུབ་སེམས་དཔའ་ཆེན་པོ་ནི་ཕྱིར་མི་ལྡོག་པར་རིག་པར་བྱའོ་ཞེས་གང་གསུངས་པ་བཞིན་ནོ། །དེ་ལ་རྣམ་པ་ནི་གཉེན་པོ་ལམ་རང་གི་ངོ་བོའོ། །རྟགས་ནི་ལམ་ལ་རྟེན་པའི་འབྲས་་

༄ཚོ། །བུའོ་།་ །མཚན་མ་ནི་ལམ་རང་གི་རྒྱུའོ། །འཕགས་པའི་དགོངས་པའོ། །སྣང་ཞིང་གསལ་བར་བྱེད་པས་ན་རྣམ་པའོ། །མཚོན་ཅིང་རྟོགས་པར་བྱེད་པས་ན་རྟགས་སོ། །ངེས་པར་དཔོག་ཅིང་རྟོགས་་་པར་བྱེད་པས་ན་མཚན་མའོ། །དོན་གཅིག་ཡིན་ཡང་གསུམ་དུ་བཟུང་བ་ནི་དོན་གཞན་དུ་རྟོགས་པ་བཅད་པའི་ཕྱིར་ཞེས་པ་ནི། ཤཱནྟི་པ་དང་ཨ་བྷ་ཡའི་བསམ་པའོ། །དེའི་རྟགས་ལས་ཉོན་གྱི་དབང་གིས་མི་དལ་བ་སྟེ་་དམ་པའི་ཆོས་སྒྲུབ་ཏུ་མི་ཁོམ་པའི་སྐྱེ་གནས་བརྒྱད་དུ་སྐྱེ་བ་ཟད་པའི་རྗེས་ཐོབ་སོགས་སྔར་བཞིན་ནོ། །ལས་ཉོན་གྱི་དབང་གིས་མི་ཁོམ་པ་བརྒྱད་དུ་སྐྱེ་བ་ཟད་པ་ཡིན་ཏེ་དེའི་དབང་གིས་དེར་མི་སྐྱེ་བར་གྱུར་ཅིག་ཅེས་པའི་་་སྨོན་ལམ་གྲུབ་པས་སོ། །འོ་ན་མི་ཁོམ་པ་བརྒྱད་གང་ཞེ་ན། ལས་དགེ་སྡིག་དང་དཀོན་མཆོག་གསུམ་མེད་པར་ལྟ་བ་ལྟ་བུའི་ལོག་པར་ལྟ་བ་དང་། ཚ་དམྱལ་ལ་སོགས་པའི་དམྱལ་བ་དང་དེར་སྡུག་བསྔལ་གྱི་དབང་་་་་་གིས་ཆོས་སྒྲུབ་པའི་སྐབས་མེད་པའི་ཕྱིར་མི་ཁོམ་པའོ། །ཟས་སྐོམ་གྱི་སྒྲིབ་པ་ཅན་ལ་སོགས་པའི་ཡི་དྭགས་དང་དེར་བཀྲེས་སྐོམ་གྱི་དབང་གིས་དང་། བ་ལང་ལ་སོགས་པའི་དུད་འགྲོར་སྐྱེས་པ་ནི་རྨོངས་པའི་དབང་གིས་དང་་།་ རྫོགས་བྱེད་དུས་ཀྱི་སེམས་ཅན་ལྟ་བུ་སངས་རྒྱས་ཀྱི་བཀའ་མི་ཐོས་པ་དང་། དམ་པའི་ཆོས་དང་དགེ་སློང་ཕ་མ་གཉིས་དང་དགེ་བསྙེན་ཕ་མ་གཉིས་ཏེ་འཁོར་རྣམ་བཞི་མེད་པའི་ཡུལ་མཐའ་འཁོབ་ཏུ་སྐྱེས་པ་ནི་་་་་་་

དམ་པའི་ཆོས་མེད་པའི་དབང་གིས་དང་། དབང་པོ་མ་ཚང་བ་ནི་དམན་པ་ལ་དགག་པའི་སྒྲ་སྦྱར་བ་ཡིན་ཏེ་ཡིད་ཀྱི་དབང་པོ་མ་ཚང་བའི་སེམས་ཅན་མེད་པའི་ཕྱིར་དང་ལྐུགས་པས་ཀྱང་ཟས་ཀྱི་རོ་མྱོང་བས་སོ། །དེས་ན་་ཡིད་ཀྱི་དབང་པོ་ལ་སྐྱོན་ཞུགས་པ་གླེན་པའི་དངོས་པོ་དང་ལྕེའི་དབང་པོ་ལ་སྐྱོན་ཞུགས་པ་ལྐུགས་པའི་དངོས་པོ་སྟེ་མདོར་ན་གླེན་ཅིང་ལྐུགས་པ་དང་། འདུ་ཤེས་མེད་པ་པའི་སེམས་ཅན་ལྟ་བུ་ལྷ་ཚེ་རིང་པོར་སྐྱེས་པ་སྟེ་དེ་་་་་རྣམས་ཟད་པའོ། །མདོ་ལས་བྱང་ཆུབ་སེམས་དཔའ་ཆེན་པོ་ནི་ལོག་པར་ལྟ་བར་མི་འགྱུར། སེམས་ཅན་དམྱལ་བར་མི་སྐྱེ། གཤིན་རྗེའི་འཇིག་རྟེན་དུ་མི་སྐྱེ། ལྷ་མ་ཡིན་གྱི་ལུས་སུ་མི་སྐྱེ་ཞེས་པ་ནས། བུད་མེད་་ཀྱི་དངོས་པོ་ཡོངས་སུ་མི་འཛིན་ཏེ། རབ་འབྱོར་རྣམ་པ་དེ་དག་དང་རྟགས་དེ་དག་དང་མཚན་མ་དེ་དག་དང་ལྡན་པའི་སོགས་སྔར་བཞིན་དུ་གང་གསུངས་པ་བཞིན་ནོ། །དེའི་རྟགས་སྙིང་རྗེ་ཆེན་པོས་བདག་ཉིད་དགེ་བ་་་་་བཅུ་ལ་གནས་ཤིང་གཞན་དག་ཀྱང་དེ་ལ་འགོད་བསྔགས་མཐུན་པས་དགའ་བར་བྱེད་པའི་རྗེས་ཐོབ་སོགས་སྔར་བཞིན་ནོ། །མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ནི་དགེ་བ་བཅུའི་ལས་ཀྱི་་་་ལམ་ཡང་དག་པར་བསྐུལ་ཞིང་སྤྱོད་དེ་བདག་ཉིད་ཀྱང་སྲོག་གཅོད་པ་ལས་ལྡོག་གོ །གཞན་ཡང་སྲོག་གཅོད་པ་ལས་ལྡོག་པ་ལ་ཡང་དག་པར་བསྐུལ་ལོ། །སྲོག་གཅོད་པ་ལས་ལྡོག་པའི་ལེགས་པ་བརྗོད་པ་ཡིན་ནོ། །

༄༅། །གཞན་ཡང་སྲོག་གཅོད་པ་ལས་ལྡོག་པ་དེ་དག་གི་ལེགས་པ་བརྗོད་ཅིང་མཐུན་པས་དགའ་བ་ཡིན་ཞེས་པ་ནས། རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །དེའི་རྟགས་སེམས་་་་་་་ཅན་གཞན་གྱི་རྟེན་ཅན་ཏེ་དོན་དུ་སྦྱིན་སོགས་ཕར་ཕྱིན་དྲུག་ལ་སྤྱོད་ཅིང་དགེ་བ་སེམས་ཅན་ཐམས་ཅད་དང་ཐུན་མོང་དུ་བྱས་ནས་རྫོགས་པའི་བྱང་ཆུབ་ཏུ་ཡོངས་སུ་བསྔོས་པའི་རྗེས་ཐོབ་སོགས་སྔར་བཞིན་ནོ། །ས།ཞན་་་་་་་དོན་དུ་སྦྱིན་སོགས་ལ་སྤྱོད་ཅིང་བསྔོ་བ་ཡིན་ཏེ་བདག་གི་བདེ་བ་དང་གཞན་གྱི་སྡུག་བསྔལ་བརྗེ་བར་ནུས་པའི་སེམས་དཔའ་ཡིན་པའི་ཕྱིར། མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ནི་གང་གི་་་ཚེ་སྦྱིན་པ་ནས། ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པ་དེའི་ཚེ་སེམས་ཅན་ཐམས་ཅད་ཀྱི་དོན་དུ་སྦྱིན་པ་ཡོངས་སུ་གཏོང་ངོ་། །ཚུལ་ཁྲིམས་སྲུང་ངོ་། །བཟོད་པ་སྒོམ་མོ། །བརྩོན་འགྲུས་རྩོམ་མོ། །བསམ་་་་གཏན་ལ་མཉམ་པར་འཇོག་གོ །ཤེས་རབ་སྒོམ་མོ་ཞེས་པ་ནས། ཆོས་ཀྱི་སྦྱིན་པ་དེ་སེམས་ཅན་ཐམས་ཅད་དང་ཐུན་མོང་དུ་བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོས་ཏེ། རབ་་་་་་་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །དེའི་རྟགས་ཟབ་མའི་དོན་ལ་སོམ་ཉི་མེད་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། ཟབ་མོའི་དོན་ལ་སོམ་ཉི་མི་བྱེད་དེ། ཆོས་རྣམས་ཀྱི་་་་་་་

ཡིན་ལུགས་ཡང་དག་པར་རྟོགས་པས་སོ། །མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ནི་ཆོས་ཟབ་མོ་ལ་དོགས་པ་དང་ཡིད་གཉིས་དང་ཐེ་ཚོམ་མེད་དོ། །གསོལ་པ། བཅོམ་ལྡན་འདས།ཅིའི་སླད་དུ་བྱང་ཆུབ་སེམས་དཔའ་ཆེན་པོ་ཆོས་ཟབ་མོ་ལ་རྣམ་ནུར་མ་མཆིས་ཐེ་ཚོམ་མ་མཆིས་པ་ལགས། བཀའ་སྩལ་པ། རབ་འབྱོར་དེ་ནི་འདི་ལྟར་བྱང་ཆུབ་སེམས་དཔའ་ཆེན་པོ་ནི་ཆོས་གང་ཡང་ཡང་དག་པར་རྗེས་་སུ་མི་མཐོང་སྟེ། གང་ལ་ཐེ་ཚོམ་དུ་འགྱུར་བའི་གཟུགས་སམ་ཚོར་བ་ནས་ཡང་དག་པར་རྫོགས་པའི་བྱང་ཆུབ་ཡང་དག་པར་རྗེས་སུ་མི་མཐོང་སྟེ། རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །དེའི་རྟགས་སེམས་ཅན་ཐམས་ཅད་ལ་དམིགས་པའི་བྱམས་པས་ཟིན་པའི་ལུས་ངག་ཡིད་གསུམ་གྱི་ལས་དང་ལྡན་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། སེམས་ཅན་ཐམས་ཅད་ལ་དམིགས་པའི་བྱམས་པས་་་ཟིན་པ་ལུས་ངག་ཡིད་གསུམ་གྱི་ལས་དང་ལྡན་པ་ཡིན་ཏེ། བསམ་སྦྱོར་གཉིས་གས་གཞན་སེམས་ཅན་ཐམས་ཅད་ལ་ཕན་པར་ཞུགས་པའི་སེམས་དཔའ་ཡིན་པས་སོ། །མདོ་ལས། རབ་འབྱོར་གཞན་ཡང་བྱང་ཆུབ་་་ཚོ་སེམས་དཔའ་ཆེན་པོ་ནི་བྱམས་པའི་ལུས་ཀྱི་༩༤།ས་དང་། བྱམས་པའི་ངག་གི་ལས་དང་། བྱམས་པའི་ཡིད་ཀྱི་ལས་དང་ལྡན་པ་ཡིན་ཏེ། རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །དེའི་་་་་་་

༄༧། །རྟགས་དགེ་བའི་ཆོམ་རྐུན་སྒྲིབ་པ་ལྔ་དང་རྒྱུན་དུ་མི་འགྲོགས་པའི་རྗེས་ཐོབ་སོགས་དང་། ཆོས་ཅན། དགེ་བའི་ཆོམ་རྐུན་དུ་གྱུར་པའི་སྒྲིབ་པ་ལྔ་དང་རྒྱུན་དུ་མི་འགྲོགས་པ་ཡིན་ཏེ། སྒྲིབ་པ་ལྔའི་གཉེན་་་པོ་བསླབ་གསུམ་གྱི་སྦྱོར་བ་ཕུན་སུམ་ཚོགས་པ་རྒྱུད་ལ་རྒྱུན་དུ་ལྡན་པས་སོ། །སྒྲིབ་པ་ལྔ་པོ་གང་ཞེ་ན། འདོད་ཡོན་ལྔ་ལ་འདུན་ཅིང་ཆགས་པ་དང་། གནོད་སེམས་དང་། འཇུག་པ་རང་དབང་མེད་སྤྲོ་ར་སེམས་སྡུད་པ་གཏི་མུག་གི་ཆར་གཏོགས་པ་གཉིད་དང་། སེམས་ལས་སུ་མི་རུང་བ་གཏི་མུག་གི་ཆར་གཏོགས་པ་རྨུགས་པ་དང་། འདོད་ཆགས་དང་མཐུན་པ་སྔོན་དགོད་དགོད་པ་དང་དགའ་དགའ་བ་དང་རྩེ་རྩེ་བ་རྗེས་སུ་དྲན་ནས་་་བྱུང་བའི་སེམས་རྣམ་པར་མ་ཞི་བ་རྒོད་པ་དང་། དགེ་བ་བྱས་པས་སེམས་མི་དགའ་ཞིང་ཡིད་ལ་བཅགས་པ་འགྱོད་པ་ཉོན་མོངས་པ་ཅན་དང་། །ལས་དང་འབྲས་བུ་དང་བདེན་པ་དང་དཀོན་མཆོག་གསུམ་ལ་ཡོད་དམ་་་་་མེད་སྙམ་པ་མཐའ་གཉིས་སུ་དོགས་པ་ཐེ་ཚོམ་མོ། །དེ་ལ་གཉིད་དང་རྨུགས་པ་གཉིས་ཟས་རྨྱ་བ་དང་མི་དགའ་བ་དང་ཁ་ཟས་ཀྱི་དྲོད་མི་ཟིན་པ་ལས་བྱུང་བ། གཉེན་པོ་སྣང་བའི་འདུ་ཤེས་དང་། བྱ་བ་སེམས་ཞུམ་་་་་་་བྱེད་དུ་གཅིག་པས་གཅིག་ཏུ་བརྗོད་ལ། རྒོད་པ་དང་འགྱོད་པ་གཉིས་ཟས་ཉེ་དུ་དང་ཡུལ་དང་མི་འཆི་བའི་རྣམ་པར་རྟོག་པ་དང་སྔོན་དགོད་པ་དང་དགའ་བ་དང་དགའ་མགུར་ཡོངས་སུ་སྤྱད་པ་རྣམས་དྲན་པ་ལས་འབྱུང་བ་་་

དང་་་ གཉེན་པོ་ཞི་གནས་དངེ་་། — བྱ་བ་སེམས་མ་ཞི་བར་བྱེད་པར་གཅིག་པས་གཅིག་ཏུ་བརྗོད་དོ། །གང་གིས་ཕུང་པོ་གང་ལ་བར་དུ་གཅོད་པར་བྱེད་ཅེ་ན། འདོད་པ་ལ་འདུན་པ་དང་གནོད་སེམས་གཉིས་ཀྱིས་་་་་་་ཚུལ་ཁྲིམས་ཀྱི་ཕུང་པོ་ལ། གཉིད་དང་རྨུགས་པ་གཉིས་ཀྱིས་ཤེས་རབ་ཀྱི་ཕུང་པོ་ལ། རྒོད་པ་དང་འགྱོད་པ་གཉིས་ཀྱིས་ཏིང་ངེ་འཛིན་གྱི་ཕུང་པོ་ལ་བར་ཏུ་གཅོད་པར་བྱེད་དོ། །ཐེ་ཚོམ་གྱིས་ཐམས་ཅད་ལ་བར་དུ་་་་་་་གཅོད་པར་བྱེད་དོ། །མཛོད་ལས། འདོད་ན་སྒྲིབ་རྣམས་མི་མཐུན་དང་། །ཟས་དང་བྱ་བ་གཅིག་པའི་ཕྱིར། །གཉིས་གཅིག་ཕུང་པོ་གནོད་བྱེད་དང་། །ཐེ་ཚོམ་ཕྱིར་ན་ལྔ་ཉིད་དོ། །ཞེས་གང་གསུངས་པ་བཞིན་ནོ་།་ །མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ནི་འདི་ལྟ་སྟེ། འདོད་པ་ལ་འདུན་པ་དང་གནོད་སེམས་དང་གཉིད་དང་རྨུགས་པ་དང་རྒོད་པ་དང་འགྲོད་པ་དང་ཐེ་ཚོམ་གྱི་སྒྲིབ་པ་ལྔ་པོ་འདི་་་་་་་དག་དང་། ལྷན་ཅིག་ཏུ་མི་གནས་ཏེ། རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །དེའི་རྟགས་མ་རིག་པ་དང་བདག་ཏུ་ལྟ་བའི་བག་ལ་ཉལ་ཀུན་ཅི་རིགས་པར་འཇོམ།ས་པའི་རྗེས་ཐོབ་སོགས་་སྔར་བཞིན་ནོ། །ཆོས་ཅན། མ་རིག་པ་དང་། སོགས་པ་བདག་ཏུ་ལྟ་བའི་བག་ལ་ཉལ་བ་ཀུན་ཅི་རིགས་པར་འཇོམས་པ་ཡིན་ཏེ། མ་རིག་པ་དང་བདག་ཏུ་ལྟ་བའི་བག་ལ་ཉལ་གྱི་གཉེན་པོ་སྤྲོས་བྲལ་ཤིན་ཏུ་་་་་་་

༄༧། །བསྒོམས་པ་ཉིད་ཀྱིས་སོ། །འདོད་པ་དང་སྲིད་པའི་ཟག་པས་བསྡུས་པའི་བག་ལ་ཉལ་སྤངས་སམ་ཞེ་ན། མ་ཡིན་ཏེ་བྱང་ཆུབ་སེམས་དཔའ་བསམ་བཞིན་དུ་སྲིད་པར་སྐྱེ་བ་ལེན་པའི་ཕྱིར་རོ། །རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ནི་བག་ལ་ཉལ་བ་ཐམས་ཅད་ཀྱིས་ཐམས་ཅད་དུ་མེད་དེ། རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །དེའི་རྟགས་སྤྱོད་ལམ་ཐམས་ཅད་ལ་དྲན་་ཤེས་བཞིན་དང་ལྡན་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། སྤྱོད་ལམ་ཐམས་ཅད་ལ་དྲན་ཤེས་བཞིན་དང་ལྡན་པ་ཡིན་ཏེ། རྟག་ཏུ་ལས་རྒྱུ་འབྲས་དང་། བླང་དོར་ལ་མཉམ་པར་བཞག་པ་སྟེ་མ་་་་་་་གཡེངས་པར་དེའི་གནས་ལུགས་ལ་སྤྱོད་པས་སོ། །མདོ་ལས། བྱང་ཆུབ་སེམས་དཔའ་ཆེན་པོ་ནི་འགྲོ་ཞིང་འོང་ཡང་འཕྲུལ་པའི་སེམས་ཀྱིས་མི་འགྲོ་མི་འོང་སྟེ། དེ་འགྲོ་འམ་འོང་ན་ཡང་དྲན་པ་མཉམ་པར་བཞག་ཅིང་འོང་སྟེ་དྲན་བཞིན་དུ་འགྲོ་བ་ནས། རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །དེའི་རྟགས་ཆོས་གོས་དང་། སོགས་པ་གདན་ལ་སོགས་པ་ལོངས་སྤྱོད་པ་གཙང་བའི་རྗེས་ཐོབ་སོགས་སྔར་་་་་་་བཞིན་ནོ། །ཆོས་ཅན། ཆོས་གོས་ལ་སོགས་པ་ལོངས་སྤྱོད་པ་གཙང་བ་ཡིན་ཏེ། ཆོས་གོས་སོགས་ལ་གཙང་སྦྲ་ཀུན་ཏུ་སྤྱོད་པ་དང་ལྡན་ཞིང་ནད་ཉུང་བ་ཉིད་ཀྱིས་སོ། །མདོ་ལས། རབ་འབྱོར་གཞན་ཡང་བྱང་་་་་

ཆུབ་སེམས་དཔའ་ཆེན་པོ་ནི་ཆོས་གོས་ལོངས་སྤྱོད་པ་ལ་སྲོ་མ་མེད་པས་སྨད་དུ་མེད་པ་ཡིན་ཏེ། རབ་འབྱོར་བྱང་ཆུབ་སེམས་དཔའ་ཆེན་པོ་ནི་གཙང་སྦྲའི་ཀུན་ཏུ་སྤྱོད་པ་དང་ལྡན་པ་དང་ཀུན་ཏུ་སྤྱོད་པ་གཙང་བ་དང་ནད་་་་་་་ཉུང་བ་ཡིན་ནོ། །རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །མདོར་ན་དྲོད་ཀྱི་རྟགས་རྣམ་པ་བཅུ་གཅིག་གོ །སྦྱོར་ལམ་རྩེ་མོ་ལ་གནས་པའི་བྱང་སེམས་དབང་རྣོན་ཆོས་ཅན། རྫོགས་པའི་་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་ལུས་ལ་སྲིན་བུའི་རིགས་བརྒྱད་ཁྲི་མི་འབྱུང་བའི་རྗེས་ཐོབ་སོགས་སྔར་བཞིན་ནོ། །ཆོས་ཅན། དེ་མི་འབྱུང་བ་ཡིན་ཏེ། སྲིན་བུའི་རིགས་བརྒྱད་ཁྲི་དང་ལྷན་ཅིག་་་ཏུ་མི་གནས་པའི་དགེ་བའི་རྩ་བ་འཇིག་རྟེན་ཕལ་པ་ཐམས་ཅད་ལས་མངོན་པར་འཕགས་པ་ཐོབ་པས་སོ། །མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ནི་གང་གི་ལུས་ལ་སྲིན་བུའི་རིགས་སྟོང་ཕྲག་བརྒྱད་ཅུ་གནས་ཤིང་ཟ་བ་ཡོད་པ་དེ་དག་ནི་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོའི་ལུས་ལ་ཐམས་ཅད་ནས་ཐམས་ཅད་དུ་མེད་དོ། །དེ་ཅིའི་ཕྱིར་ཞེ་ན། རབ་འབྱོར་དེ་ནི་འདི་ལྟར་བྱང་ཆུབ་སེམས་དཔའ་ཆེན་པོའི་དགེ་བའི་རྩ་བ་དེ་དག་འཇིག་རྟེན་ཐམས་ཅད་ལས་མངོན་པར་འཕགས་ཏེ། དེའི་ཕྱིར་བྱང་ཆུབ་སེམས་དཔའ་ཆེན་པོ་དེའི་ལུས་ལ་སྲིན་བུའི་རིགས་སྟོང་ཕྲག་བརྒྱད་ཅུ་པོ་དེ་དག་མེད་དོ་ནས། རབ་འབྱོར་རྣམ་པ་དེ་་་་་

༄༅། །དག་དང་ཞེས་པ་ལ་སོགས་པ་སྔར་བཞིན་ནོ། །དེའི་རྟགས་སུ་ལུས་དང་ངག་དང་སེམས་གྱ་གྱུ་སྟེ་མི་དྲང་བ་མེད་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། ལུས་ངག་ཡིད་གསུམ་མི་དྲང་པ་མེད་་་་དེ་།་ ཐེག་ཆེན་གྱི་དགེ་བའི་རྩ་བ་རྣམས་པར་དག་པ་ཐོབ་པས་སོ། །མདོ་ལས། རབ་འབྱོར་ཇི་ལྟ་ཇི་ལྟར་བྱང་ཆུབ་སེམས་དཔའ་ཆེན་པོའི་དགེ་བའི་རྩ་བ་དེ་དག་རྣམ་པར་འཕེལ་བ་དེ་ལྟ་དེ་ལྟར་དགེ་བའི་རྩ་བ་དེ་དག་་གིས་ལུས་མི་དྲང་བ་ཉིད་དང་། ངག་མི་དྲང་བ་ཉིད་དང་། སེམས་མི་དྲང་བ་ཉིད་དེ་ལུས་དང་ངག་དང་སེམས་ཀྱི་གྱ་གྱུ་ཡོངས་སུ་སྦྱོང་བར་བྱེད་དོ་ནས། རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་་་ནོ་།་ །དེའི་རྟགས་སྦྱངས་པའི་ཡོན་ཏན་བཅུ་གཉིས་ལེན་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། སྦྱངས་པའི་ཡོན་ཏན་བཅུ་གཉིས་ཡང་དག་པར་ལེན་པ་ཡིན་ཏེ། རང་དོན་དུ་རྙེད་པ་དང་བཀུར་སྟི་དང་།སོགས་པ་གྲགས་པ་དང་བདེ་བ་ལ་མི་ལྟ་བའི་སེམས་དཔའ་ཡིན་པའི་ཕྱིར། མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ནི་ཁེ་དང་བཀུར་སྟི་དང་ལྷུར་ལེན་པ་མ་ཡིན་ཞིང་། དེ་སྦྱངས་པའི་ཡོན་་་་་ཏན་བཅུ་གཉིས་ཀྱང་ཡང་དག་པར་བླངས་ཏེ་སྤྱོད་དོ། །རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །སྦྱངས་པའི་ཡོན་ཏན་བཅུ་གཉིས་པོ་གང་ཞེ་ན། ཕྱག་དར་ཁྲོད་པ་ཉིད་ལ་སོགས་པ་སྟེ་སྔར་་

སྐེབསེདོ་ནང་པོར་བཤད་ཟིན་ཏོ། །དེའི་རྟགས་སེར་སྣ་ལ་སོགས་པ་ཕ་རོལ་ཏུ་ཕྱིན་པ་དྲུག་གི་མི་མཐུན་ཕྱོགས་མེད་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། སེར་སྣ་དང་ཚུལ་ཁྲིམས་འཆལ་བ་དང་། — —སོགས་པ་ཁོང་ཁྲོ་དང་ལེ་ལོ་དང་རྣམ་པར་གཡེང་བ་དང་ཤེས་རབ་འཆལ་བ་མངོན་གྱུར་བར་མེད་དེ་སྦྱིན་པ་ལ་སོགས་པ་ཁྱད་པར་སྤྱིན་སོགས་འཁོར་གསུམ་རྣམ་པར་དག་པ་སྒྲུབ་ཅིང་སྤྱོད་པས་སོ། །མདོ་ལས། རབ་་་་་་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ལ་སེར་སྣའི་སེམས་སྐྱེ་བ་མེད་དོ། །ཚུལ་ཁྲིམས་ངན་པའི་དང་འཁྲུག་པའི་དང་ལེ་ལོའི་དང་མཉམ་པར་མ་བཞག་པའི་དང་ཤེས་རབ་འཆལ་བ་དང་ཕྲག་དོག་གི་སེམས་སྐྱེ་བ་མེད་དོ། །རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །དེའི་རྟགས་ཆོས་ཉིད་དང་མི་འགལ་བར་ཡུམ་གྱི་རྣལ་འབྱོར་དང་ལྡན་པར་འགྲོ་བའི་རྗེས་ཐོབ་སོགས་སྔར་བཞིན་སྣོ། །ཆོས་ཅན། ་ཆོས་ཉིད་དང་མི་འགལ་བར་ཡུམ་གྱི་རྣལ་འབྱོར་དང་ལྡན་པར་འགྲོ་བ་ཡིན་ཏེ། ཡང་དག་པར་ཆོས་ཐམས་ཅད་ཆོས་དབྱིངས་སུ་སྡུད་པ་སྟེ་རོ་གཅིག་ཏུ་རྟོགས་པས་སོ། །མདོ་ལས། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་ནི་བློ་བརྟན་པ་ཡིན་ཏེ། གུས་པས་གཞན་ལ་ཆོས་ཉན་པ་ཡིན། གཞན་ལས་ཆོས་ཐོབ་པ་དེ་དག་ཐམས་ཅད་ཀྱང་ཡུམ་དང་ཡང་དག་པར་སྦྱོར་བ་ཡིན། འཇིག་རྟེན་གྱི་བྱ་བ་གང་ཇི་་་་་

༄༅། །སྙེད་པ་དེ་དག་ཐམས་ཅད་ཀྱང་ཡུམ་ལ་བརྟེན་ནས་ཆོས་ཉིད་དང་ཡང་དག་པར་སྦྱོར་བར་བྱེད་དོ། །ཆོས་གང་ཆོས་ཀྱི་དབྱིངས་དང་མི་སྦྱོར་བ་དེ་ལྟ་བུ་གང་ཡང་ཡང་དག་པར་རྗེས་སུ་མི་མཐོང་སྟེ། དེ་དག་་་་ཐམས་ཅད་ཀྱང་ཡུམ་དང་སྦྱོར་བར་ཡང་དག་པར་རྗེས་སུ་མཐོང་བ་ཡིན། རབ་འབྱོར་དེ་ནི་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོའི་མཚན་ཉིད་དུ་རིག་པར་བྱའོ་ཞེས་གང་གསུངས་པ་བཞིན་ནོ། །དེའི་རྟགས་ནི་ངན་སོང་གི་སྡུག་བསྔལ་གྱིས་མི་སྐྲག་པར་སེམས་ཅན་གྱི་དོན་དུ་འགྱུར་ན་དམྱལ་བ་ཡང་ཚོལ་བའི་རྗེས་ཐོབ་སོགས་སྔར་བཞིན་ནོ། །ཆོས་ཅན། གཞན་དོན་དུ་འགྱུར་ན་དམྱལ་བར་འགྲོ་བ་ཡིན་ཏེ། འགྲོ་བ་སེམས་་་་་་ཅན་ཐམས་ཅད་བདག་ཉིད་ཀྱིར་བྱས་པ་སྟེ་སེམས་ཅན་ཐམས་ཅད་ཀྱི་ཆེད་དུ་གོ་ཆ་ཆེན་པོ་བགོས་པའི་སེམས་དཔའ་ཡིན་པའི་ཕྱིར། མདོ་ལས། རབ་འབྱོར་གལ་ཏེ་བྱང་ཆུབ་སེམས་དཔའ་ཆེན་པོ་སེམས་མི་འཁྲུག་ཅིང་་་་དོགས་པ་དང་ཐེ་ཚོམ་མེད་ན། བྱང་ཆུབ་སེམས་དཔའ་ཆེན་པོ་དེ་ནི་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་གིས་ལུང་བསྟན་པར་རིག་པར་བྱའོ། །བྱང་ཆུབ་སེམས་་་་་་་དཔའ་དེ་དག་ནི་ངེས་པ་ཡིན་ཏེ། ཕྱིར་མི་ལྡོག་པའི་ཁམས་སུ་གནས་པའོ། །ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་སེམས་ཅན་དམྱལ་བའམ་བྱོལ་སོང་གི་སྐྱེ་གནས་སམ་གཤིན་རྗེའི་འཇིག་རྟེན་ནམ་ལྷ་མ་ཡིན་་་

དུ་སྐྱེ་བར་འགྱུར་བ་དེ་ནི་གནས་མེད་དོ རབ་འབྱོར་རྣམ་པ་དེ་དག་དེཇེ་ཞེས་པ་ལ་སོགས་པ་ནི་སྔར་བཞིན་ནོ། །མདོར་ན་རྩེ་མོའི་རྟགས་རྣམ་པ་དྲུག་གོ །སྦྱོར་ལམ་བཟོད་པ་ལ་གནས་པའི་བྱང་སེམས་དབང་རྣོན་་་་་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་གཞན་བདུད་ལ་སོགས་པས་རྫོགས་པའི་བྱང་ཆུབ་ལས་གཞན་དུ་དཀྲི་བར་མི་བཏུབ་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན།གཞན་བདུད་ལ་སོགས་པས་རྫོགས་པའི་བྱང་ཆུབ་ལས་གཞན་དུ་དཀྲི་བར་མི་བཏུབ་པ་ཡིན་ཏེ། དགྲ་བཅོམ་པ་ཆོས་ཉིད་མངོན་དུ་གྱུར་པས་བདུད་སྡིག་ཅན་གྱིས་མི་འཕྲོགས་པ་བཞིན་དུ། སྟོང་ཉིད་སྙིང་རྗེའི་སྙིང་པོ་་་་་་་ཅན་གྱི་ལམ་བསྒོམས་པས་རྫོགས་པའི་བྱང་ཆུབ་ཐོབ་པ་ལ་ཡིད་ཆེས་བརྟན་པོ་ཐོབ་པས་སོ། །ཡང་ན་སྔར་བཞིན་དུ་སྟོང་ཉིད་སྙིང་རྗེའི་སྙིང་པོ་ཅན་གྱི་ལམ་རྟོགས་པ་ལ་ཡིད་ཆེས་བརྟན་པོ་ཐོབ་པས་སོ། །ཁྱབ་པ་ཡོད་དེ།དེ་ལ་ཡིད་ཆེས་བརྟན་པོ་ཐོབ་ན་བདུད་ལ་སོགས་པས་གཞན་དུ་དཀྲི་བར་མི་བཏུབ་པ་དེ་རྟེན་འབྲེལ་གྱི་ཆོས་ཉིད་ཡིན་པས་སོ། །མདོ་ལས། དཔེར་ན་དགྲ་བཅོམ་པ་ཟག་པ་ཟད་པ་གཞན་ལ་ཡིད་ཆེས་པས་མི་འགྲོ་ཞིང་།ཆོས་ཉིད་མངོན་འི་གྱར་པས་བདུད་སྡིག་ཏོ་ཅན་གྱིས་མི་འཕྲོག་པ་དེ་བཞིན་དུ་བྱང་ཆུབ་སེམས་དཔའ་ཆེན་པོ་ཉན་ཐོས་ཀྱི་ཐེག་པ་པ་རྣམས་དང་རང་སངས་རྒྱས་ཀྱི་ཐེག་པ་པ་རྣམས་ཀྱིས་མི་རྫི་ཞིང་། ཉན་ཐོས་དང་རང་་་་་་་

༄༅། །སངས་རྒྱས་ཀྱི་ཐེག་པ་པའམ། སངས་རྒྱས་ཀྱི་ཐེག་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་ཆོས་ལས་ཕྱིར་མི་ལྡོག་ན་བྱང་ཆུབ་སེམས་དཔའ་ཆེན་པོ་དེ་ནི་ངེས་པ་ཡིན་ཏེ། ཕྱིར་མི་ལྡོག་་་་་་་པའི་ཁམས་སུ་གནས་ཤིང་གཞན་གྱི་དྲིང་མི་འཇོག་པ་ཡིན་ནོ་ཞེས་པ་ལ་སོགས་པ་གང་གསུངས་པ་བཞིན་ནོ། །དེའི་རྟགས་རྫོགས་པའི་བྱང་ཆུབ་ཀྱི་ལམ་ལྟར་བཅོས་མ་ཉེ་བར་སྟོན་པའི་བདུད་ལ་བདུད་ཉིད་དུ་རྟོགས་པའི་་་་རྗེས་ཐོབ་སོགས་སྔར་བཞིན་ནོ། །ཆོས་ཅན། དེ་ལ་དེར་རྟོགས་པ་ཡིན་ཏེ། འབྲས་བུ་རྫོགས་པའི་སངས་རྒྱས་ཐོབ་པའི་ཐབས་ཤེས་པ་ལ་མཁས་པས་སོ། །མདོ་ལས། བྱང་ཆུབ་སེམས་དཔའ་ཆེན་པོ་འདི་སྙམ་་་་སྟེ་།་ འདི་ནི་བདུད་སྡིག་ཏོ་ཅན་ཏེ་ལམ་གྱི་གཟུགས་བརྙན་སྟོན་པའོ་ཞེས་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པའི་ཚེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་ཅིང་། ཉན་ཐོས་དང་རང་སངས་རྒྱས་ཀྱི་སར་ཡང་མི་ལྷུང་ལ་དེ་ལས་ཀྱང་གོང་དུ་འདི་སྙམ་སྟེ། བྱང་ཆུབ་སེམས་དཔའ་ཆེན་པོ་སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་པ་དང་ཞེས་པ་ནས། རྣམ་པ་ཐམས་ཅད་མཁྱེན་པ་ཉིད་སྒོམ་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་མི་འགྱུར་བ་དེ་ནི་གནས་མེད་དོ་ཞེས་གང་གསུངས་པ་བཞིན་ནོ། །མདོར་ན་བཟོད་པའི་རྟགས་རྣམ་པ་གཉིས་སོ། །སྦྱོར་ལམ་ཆོས་མཆོག་ལ་གནས་

པའི་བྱང་སེམས་དབང་རྣོན་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་སངས་རྒྱས་དགེས་པའི་སྤྱོད་པ་དང་ལྡན་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པས་སོ། །ཆོས་ཅན།སངས་རྒྱས་དགེས་པའི་སྤྱོད་པ་དང་ལྡན་པ་ཡིན་ཏེ། དེ་བཞིན་གཤེགས་པས་གསུངས་པ་བཞིན་དུ་སྤྱོད་པ་ཐམས་ཅད་ལ་འཁོར་གསུམ་རྣམ་དག་གི་སྒོ་ནས་སྤྱོད་པས་སོ། །མདོ་ལས། རབ་འབྱོར་གཞན་ཡང་ཕྱིར་མི་་་་ལྡོག་པའི་བྱང་ཆུབ་སེམསདཔའ་ཆེན་པོ་ནི་ཡུམ་ལ་སྤྱོད་པའི་ཚེ། གལ་ཏེ་དེ་བཞིན་གཤེགས་པསཇི་སྐད་བསྟན་པ་དེ་ལྟར་བསླབ་པ་ལ་སྟོད་པ་དེ་དང་མ་བྲལ་ཞིང་ཡུམ་དང་ལྡན་པའི་ཡིད་ལ་བྱེད་པ་དེ་དག་གིས་སྤྱོད་པ་དེ་་་་ནི་།་ སྦྱིན་པའི་ཕ་རོལ་ཏུ་ཕྱིན་པ་ལས་ཡོངས་སུ་མི་ཉམས་ཞེས་པ་ནས། རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །མདོར་ན། ཆོས་མཆོག་གི་རྟགས་གཅིག་གོ །གཉིས་པ་ནི། ཤེས་་པར་བྱའོ། །གང་གིས་ན། གོང་དུ་བསྟན་པའི་རྟགས་ཉི་ཤུ་པོ་འདི་དག་གིས་སོ། །གང་དུ་ན། བླ་ན་མེད་པའི་བྱང་ཆུབ་ལས་ཕྱིར་མི་ལྡོག་པ་ཡིན་ནོ། །གང་ན། དྲོད་དང་རྩེ་མོ་དང་བཟོད་པ་དང་ཆོས་མཆོག་གི་་མིང་ཅན་གྱི་མངོན་རྟོགས་ལ་གནས་པའི་བྱང་ཆུབ་སེམས་དཔའ་དབང་པོ་སྣོན་པོ་རྣམས་སོ། །ཇི་ལྟར་ན་རྟགས་བཅུ་གཅིག་དང་དྲུག་དང་གཉིས་དང་གཅིག་གི་གོ་རིམ་བཞིན་དུའོ། །འོ་ན་དྲོད་ལ་གནས་པའི་བྱང་སེམས་་་་

༄༅། །ཕྱེར་མི་ལྡོག་པས་རྟགས་བཅུ་གཅིག་པོ་ཐམས་ཅད་ཐོབ་དགོས་སམ། འོན་ཏེ་རེ་རེས་ཀྱང་སྒྲུབ་པར་ནུས་ཞེ་ན། རེ་རེས་ཀྱང་ནུས་པར་བསྟན་ཟིན་ཏོ། །འོ་ན་བཅུ་གཅིག་ཅིའི་ཕྱིར་སྨོས་ཞེ་ན། དྲོད་ཀྱི་རྟགས་རྫོགས་པར་ཐོབ་ན་བཅུ་གཅིག་པོ་ཐོབ་དགོས་སོ་ཞེས་ཤེས་པའི་ཕྱིར་དུ་རྟགས་ཀྱི་རྣམ་གྲངས་སྨོས་པ་ཡིན་ནོ། །དེས་གཞན་རྣམས་རིགས་འགྲེའོ། །མཐོང་ལམ་པའི་རྟགས་ལ་གཉིས་ལས། མདོར་བསྟན་པ་ནི།མཐོང་བའི་ལམ་ལ་བཟོད་པ་དང་། །ཤེས་པའི་སྐད་ཅིག་བཅུ་དྲུག་ནི། །བྱང་ཆུབ་སེམས་དཔའ་མི་ལྡོག་པའི། །མཚན་ཉིད་ཡིན་པར་ཤེས་པར་བྱ། །ཞེས་བྱ་བས་གསུངས་ཏེ། འདི་ལ་གཉིས་ལས་མཚམས་སྦྱར་་་བ་ནི། མཐོང་ལམ་གྱི་མིང་ཅན་ལ་གནས་པའི་བྱང་སེམས་དབང་འབྲིང་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་མཚན་ཉིད་བར་སྐབས་ཀྱི་ཚིགས་སུ་བཅད་པ་གཅིག་གིས་གསུངས་སོ། །གང་དུ་ན། ངེས་འབྱེད་ཆ་མཐུན་གྱི་མིང་ཅན་གྱི་མངོན་རྟོགས་ལ་གནས་པའི་བྱང་སེམས་དབང་རྣོན་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་མཚན་ཉིད་བཤད་ནས་དེའི་འོག་ཏུའོ། །དེའི་རྒྱུ་མཚན་སྦྱོར་ལམ་ལས་མཐོང་ལམ་འབྱུང་བས་སོ། །དོན་དངོས་ནི། ཤེས་པར་བྱའོ། །གང་དུ་ན། མཐོང་ལམ་ལ་གནས་པའི་བྱང་སེམས་དབང་འབྲིང་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་མཚན་ཉིད་དེ་རྟགས་ཡིན་པར་རོ། །གང་ན། སྡུག་བསྔལ་ལ་་་་་་་

སོགས་པའི་བདེན་པ་བཞིའི་སྒོ་ནས་ཕྱེ་བའི་བཟོད་ཤེས་སྐད་ཅིག་མ་བཅུ་དྲུག་གི་མིང་ཅན་རྗེས་ཐོབ་ཀྱི་སྤྱོད་པ་ཁྱད་པར་ཅན་བཅུ་དྲུག་ནིའོ། །ཇི་ལྟར་ན། རིམ་པ་བཞིན་དུའོ། །ངག་དོན་ནི། མདོར་ཆེརྙན་བསྒོན་་་་ནོ།་ །རྒྱས་བཤད་ནི། གཟུགས་སོགས་འདུ་ཤེས་ལྡོག་པ་དང་། །སེམས་བརྟན་ཐེག་པ་དམན་དག་ལས། །རྣམ་ལོག་བསམ་གཏན་ལ་སོགས་པ། །ཡན་ལག་ཡོངས་སུ་ཟད་པ་དང་། །ཞེས་བྱ་བ་ལ་སོགས་་་་་་་པས་གསུངས་ཏེ། འདི་ལ་གསུམ་ལས་མཚམས་སྦྱར་བ་ནི། སྐད་ཅིག་མའི་རྣམ་པ་ཅི་འདྲ་བ་ཞིག་མཚན་ཉིད་ཡིན་ཞེ་ན། དེའི་དོགས་པ་བསལ་བའི་ཕྱིར་སྐད་ཅིག་མ་བཅུ་དྲུག་གིས་མཚོན་པའི་རྣམ་པ་རྣམས་བར་་་་་་་སྐབས་ཀྱི་ཚིགས་སུ་བཅད་པ་ལྔས་གསུངས་སོ། །ཕྱེ་སྟེ་བཤད་པ་ནི། མཐོང་ལམ་སྡུག་བསྔལ་ལ་ཆོས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ།དེའི་རྟགས་གཟུགས་སོགས་ལ་བདེན་པར་ཞེན་པའི་འདུ་ཤེས་མངོན་འགྱུར་བ་ལྡོག་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པའི་སེམས་དཔའ་ཡིན་པའི་ཕྱིར། ཆོས་ཅན། གཟུགས་སོགས་ཀྱི་ཆོས་སུ་བདེན་པར་ཞེན་པའི་རྟོག་པ་ལྡོག་པ་ཡིན་ཏེ། རྣམ་མཁྱེན་ཡིད་བྱེད་དང་ལྡན་པས་ཆོས་ཐམས་ཅད་དོན་དམ་པར་རང་གི་མཚན་ཉིད་ཀྱིས་སྟོང་པར་རྟོགས་པས་སོ། །མདོ་ལས། བཅོམ་ལྡན་འདས་ཕྱིར་མི་ལྡོག་པའི་བྱང་ཆུབ་སེམས་་་་་་

༄༅། །དཔའ་ཚན་པོ་ཙ་ལས་སླར་ལྡོག་པའོ་སླད་དུ་ཕྱོར་མི་ལྡོག་པ་ཞེས་བགྱི། བཀའ་སྩལ་པ། རབ་འབྱོར་དེ་ནི་གཟུགས་ཀྱི་འདུ་ཤེས་ལས་ཕྱིར་ལྡོག་གོ་ནས། སངས་རྒྱས་ཀྱི་བར་གྱི་འདུ་ཤེས་ལས་ཕྱིར་ལྡོག་གོ ་།དེ་ཅིའི་ཕྱིར་ཞེ་ན། རབ་འབྱོར་དེ་ནི་འདི་ལྟར་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་ནི་ཆོས་ཐམས་ཅད་རང་གི་མཚན་ཉིད་ཀྱིས་སྟོང་པས་བྱང་ཆུབ་སེམས་དཔའི་སྐྱོན་མེད་པར་འཇུག་སྟེ། དེས་རྡུལ་་་་་་་ཙམ་ཡང་དམིགས་པ་མེད་དོ། །དམིགས་པ་མེད་པས་མངོན་པར་འདུ་མི་བྱེད་དོ། །འདུ་མི་བྱེད་པས་སྐྱེ་བ་མེད་དེ། དེས་ན་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་མི་སྐྱེ་བའི་ཆོས་ལ་བཟོད་པ་ཞེས་བྱ་སྟེ།རབ་འབྱོར་རྣམ་པ་དེ་ཤེག་དང་ཞེས་པ་ལ་སོགས་པ་སྔར་བཞིན་ནོ། །མཐོང་ལམ་སྡུག་བསྔལ་ལ་ཆོས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་་་རྟགས་བྱང་ཆུབ་ཀྱི་སེམས་བརྟན་པ་དང་མི་གཡོ་བ་དང་མི་འཕྲོག་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། བླ་ན་མེད་པའི་བྱང་ཆུབ་ཀྱི་སེམས་བརྟན་པ་ཡིན་ཏེ། དེ་བརྟན་པར་སངས་རྒྱས་དང་བྱང་སེམས་་་་་་འཕགས་པས་བྱིན་གྱིས་བརླབས་པས་སོ། །བརྟན་པ་དང་མི་གཡོ་བ་དང་མི་འཕྲོག་པའི་ཁྱད་པར་ཅི་ཞེ་ན། བྱང་ཆུབ་ཀྱི་སེམས་རྒྱུན་མི་འཆད་པས་ན་བརྟན་པའོ། །མངོན་སུམ་དུ་བྱེད་པས་ན་མི་གཡོ་བའོ། །བདུད་་

ལ་སོགས་པ་གཞན་རྣམས་ཀྱི་ཡུལ་མ་ཡིན་པསནམིའཕྲོག་པའོ མདོ་ལས་ བདག་གིས་ཆོས་ཐམས་ཅད་ནམ་མཁའ་དང་མཚུངས་པ་དངོས་པོ་མེད་པའི་ངོ་བོ་ཉིད། རང་གི་མཚན་ཉིད་ཀྱིས་སྟོང་པའི་གོ་ཆ་བགོས་་་་ཏེ་རྣམ་པ་ཐམས་ཅད་མཁྱེན་པ་ཉིད་དུ་མངོན་པར་རྫོགས་པར་སངས་རྒྱས་པར་བྱས་ལ་སེམས་ཅན་ཐམས་ཅད་ལ་ཆོས་བསྟན་ཏོ། །སེམས་ཅན་ཚད་མེད་པ་རྣམས་རྒྱུན་དུ་ཞུགས་པའི་འབྲས་བུ་ནས། བླ་ན་མེད་སྐྱུ།་ཡང་་་་་་དག་པར་རྫོགས་པའི་བྱང་ཆུབ་ལ་རབ་ཏུ་འགོད་པར་བྱའོ། །དེ་ལ་བྱང་ཆུབ་སེམས་དཔའ་ཆེན་པོ་དེས་སེམས་བསྐྱེད་དང་པོ་བསྐྱེད་པ་ནས་ཉེ་བར་བཟུང་སྟེ་ཆོས་དེ་དག་ཐོས་ནས་སེམས་བརྟན་པར་བྱའོ། །སེམས་མི་་་་་་་གཡོ་བར་བྱའོ། །སེམས་མི་འཕྲོག་པར་བྱའོ། །དེས་སེམས་བཏད་པ་དང་སེམས་མི་གཡོ་བ་དང་སེམས་མི་འཕྲོག་པ་དང་ལྡན་པས། ཕ་རོལ་ཏུ་ཕྱིན་པ་དྲུག་ལ་སྤྱོད་ན་བྱང་ཆུབ་སེམས་དཔའི་སྐྱོན་མེད་པར་འཇུག་པར་་་འགྱར་རོ་ཞེས་གང་གསུངས་པ་བཞིན་ནོ། །མཐོང་ལམ་སྡུག་བསྔལ་ལ་རྗེས་བཟོད་པ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་ཐེག་པ་དམན་པ་་ལ་ཪྴགའ་བའི་སེམས་རྣམ་པར་ལོག་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། ཉན་རང་གི་ཐེག་པ་ལ་དགའ་བའི་སེམས་རྣམ་པར་ལྡོག་པ་ཡིན་ཏེ། ཐེག་པ་ཆེན་པོའི་ཆོས་ཁྱད་པར་ཅན་སྟོང་ཉིད་སྙིང་རྗེའི་་་་་་་

༄༅། །སྙིང་པོ་ཅན་བསྒྲུབ་ཤིང་རྒྱུད་ལ་ལྡན་པས་སོ། །དེ་ལ་བདེན་པ་སྟོང་ཉིད་སྙིང་རྗེའི་སྙིང་པོ་ཅན་ལ་ཞུགས་པ་ན་ཐེག་དམན་ལས་ལྡོག་པ་དང་། དེ་ལ་མ་ཞུགས་པ་རང་ཉིད་ཞི་བདེ་དོན་དུ་གཉེར་བ་ན།དེར་འཇུག་པ་གང་ཡིན་པ་དེ་དག་འདིར་ལྡོག་པའམ་མི་ལྡོག་པར་སྦྱར་གྱི་ལྡོག་ཙམ་དང་འཇུག་ཙམ་ནི་མ་ཡིན་ནོ། །ཅིའི་ཕྱིར་འདིར་ཐེག་དམན་ལས་ལྡོག་པ་ཞེས་སྨོས་ཞེ་ན། སྤྱིར་སྐད་ཅིག་མ་གསུམ་པ་སྡུག་བསྔལ་ལ་་་་རྗེས་བཟོད་ལ་གནས་པའི་སྐབས་འདིར། རྗེས་སུ་ཤེས་པ་དང་འབྲེལ་པས་ཉན་རང་གི་སར་ལྟུང་བར་འགྱུར་བའི་དོགས་པ་སྲིད་པ་ཡིན་ཡང་། དབང་པོ་འབྲིང་པོའི་སྐབས་འདིར་དེ་ལྟ་བུའི་དོགས་པ་ཡང་མེད་དོ་ཞེས་་་་་་་ཤེས་པར་བྱ་བའི་ཕྱིར་སྨོས་སོ། །མདོ་ལས། རབ་འབྱོར་བྱང་ཆུབ་སེམས་དཔའ་ཆེན་པོ་གང་ཉན་ཐོས་ཀྱི་སའམ་རང་སངས་རྒྱས་ཀྱི་ས་ལས་ཕྱིར་ལྡོག་པ་དེ་ནི་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་ཡིན་ཏེ།ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་ཞེས་བྱའོ་ཞེས་གང་གསུངས་པ་བཞིན་ནོ། །མཐོང་ལམ་སྡུག་བསྔལ་ལ་རྗེས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་་་་་ལྡོག་པ་ཡིན་ཏེ། དེའི་རྟགས་ཆོས་ཐམས་ཅད་རང་བཞིན་མེད་པར་རབ་ཏུ་འབྱེད་པའི་ཤེས་རབ་ཀྱི་མཐུས་བསམ་གཏན་དང་གཟུགས་མེད་པའི་སྙོམས་འཇུག་དང་། སོགས་པ་འདུ་ཤེས་མེད་པའི་སྙོམས་འཇུག་གི་་བང་་་

གིས་།་ གཟུགས་དང་གཟུགས་མེད་པར་སྐྱེ་བའི་ཡན་ལག་ཡོངས་སུ་ཟད་ཅིང་གཞན་དོན་དུ་ཇི་ལྟ་བར་དད་པ་བཞིན་དུ་ལུས་ཡོངས་སུ་འཛིན་པའི་རྗེས་ཐོབ་སོགས་སྔར་བཞིན་ནོ། །ཅིའི་ཕྱིར་སྐབས་འདིར་ཡན་ལག་ཟད་་པ་དང་ལྡན་པ་ཞེས་སྨོས་ཞེ་ན། རྗེས་སུ་ཤེས་པ་ནི་གཟུགས་དང་གཟུགས་མེད་པ་ན་སྤྱོད་པའི་མཐོང་སྤང་གི་གཉེན་པོ་ཡིན་པར་ཤེས་པར་བྱ་བའི་ཕྱིར་སྨོས་སོ། །མདོར་ན་སྡུག་བསྔལ་གྱི་བདེན་པའི་དབང་དུ་བྱས་རྔ་འི་་་་་རྣམ་པ་བཞི་ཡིན་ནོ། །མདོ་ལས། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་ནི་འདོད་ན་བསམ་གཏན་དང་པོ་ནས། འགོག་པའི་བར་ལ་སྙོམས་པར་འཇུག་གོ །འདོད་ན་དྲན་པ་ཉེ་་་་་་་བར་གཞག་པ་བཞི་ནས། སྨོན་པ་མེད་པའི་ཏིངངེ་འཛིན་གྱི་བར་ལ་སྙོམས་པར་འཇུག་སྟེ་བསམ་གཏན་གྱི་འབྲས་བུ་ཡོངས་སུ་མི་འཛིན་ཏོ་ནས། རང་བྱང་ཆུབ་ཡོངས་སུ་འཛིན་པར་མི་བྱེད་དོ། །དེ་འདོད་ན་ཆེད་དུ་་་་་་བསམས་ཤིང་ལུས་ཡོངས་སུ་འཛིན་ཏེ་ལུས་གང་གིས་སེམས་ཅན་རྣམས་ཀྱི་དོན་བྱ་བར་འགྱུར་བ་དེ་ལྟ་བུའི་ལུས་ཡོངས་སུ་འཛིན་ཏོ། །རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །མཐོང་ལམ་་་་་་ཀུན་འབྱུང་ལ་ཆོས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་ལུས་སེམས་ཡང་ཞིང་ལས་སུ་རུང་བའི་རྗེས་ཐོབ་སོགས་སྔར་བཞིན་ནོ། །

ར༅༅། །ཆོས་ཅན། ལུས་སེམས་ཡང་བ་ཡིན་ཏེ། མི་དགེ་བ་བཅུ་དང་བྲལ་བའི་འཕགས་པ་ཡིན་པས་སོ། །ཁྱབ་པ་ཡོད་དེ། མི་དགེ་བ་བཅུ་དང་ལྡན་པ་ཁོ་ནའི་ལུས་སེམས་ལས་སུ་མི་རུང་ཞིང་ལྕི་བ་ཡིན་་་་་་་པའི་ཕྱིར། །མདོ་ལས། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་ནི་བྱང་ཆུབ་ཡིད་ལ་བྱེད་པ་དང་ལྡན་ཏེ་བྱང་ཆུབ་ཀྱི་སེམས་དང་མི་བྲལ་ཞིང་། ལུས་དང་སྦྱིན་པ་ལྷུར་ལེན་པ་མ་ཡིན་་་་་་ཞེསཔ་ནས། དགེ་བའི་རྩ་བ་སྐྱེད་པ་ལྷུར་ལེན་པ་མ་ཡིན་ནོ། །དེ་ཅིའི་ཕྱིར་ཞེ་ན། དེ་ནི་འདི་ལྟར་ཆོས་ཐམས་ཅད་ནམ་མཁའ་དང་མཚུངསཔ་དངོས་པོ་མེད་པའི་ངོ་བོ་ཉིད་དེ་རང་གི་མཚན་ཉིད་ཀྱིས་སྟོང་པའི་ཕྱིར་རོ། །རབ་འབྱོར་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་ནི་ཡིད་ལ་བྱེད་པ་དེ་དག་དང་ལྡན་པས་སྤྱོད་ལམ་བཞིར་འགྲོའམ་འོང་ན་ཡང་ནོར་བའི་སེམས་ཀྱིས་མི་འགྲོ་མི་འོང་མི་སྡོད་མི་འཆག་མི་ཉལ་ཏེ། དྲན་བཞིན་དུ་་་་་འགྲོའོ་འོང་ངོ་འཆག་གོ་འདུག་གོ་ཉལ་ལོ། །རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །མཐོང་ལམ་ཀུན་འབྱུང་ལ་ཆོས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་་་་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་འདོད་པའི་ཡོན་ཏན་ལྔ་ལ་སྤྱོད་པ་ལ་ཐབས་མཁས་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། འདོད་པའི་ཡོན་ཏན་ལྔ་ལ་སྤྱོད་པ་ལ་ཐབས་མཁས་པ་ཡིན་་་་་

ཏེ་།་ སེམས་ཅན་འདུལ་བའི་ཐབས་མཁས་པའི་མཐུས་མངོན་ཞེན་མེད་པར་འདོད་པའི་ཡོན་ཏན་ལ་སྤྱོད་པའི་ཕྱིར། མདོ་ལས། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་ནི་ཁྱིམ་གྱི་ནང་་ན་གནས་ཀྱང་ཐབས་མཁས་པས། སེམས་ཅན་ཡོངས་སུ་སྨིན་པར་བྱ་བའི་ཕྱིར་འདོད་པའི་ཡོན་ཏན་ལྔ་ལ་གནས་ནས་སེམས་ཅན་རྣམས་ལ་སྤྱིན་པ་ཡོངས་སུ་གཏོང་སྟེ་ཟས་འདོད་པ་ལ་ཟས་དང་སྐོམ་འདོད་པ་ལ་སྐོ་མ་ནས།མིའི་ཡོ་བྱད་གཞན་དང་གཞན་དག་གི་བར་དུ་ཡང་ཡོངས་སུ་གཏོང་སྟེ། དེ་བདག་ཀྱང་སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་ལ་གཞན་ཡང་སྦྱིན་པའི་ཕ་རོལ་ཏུ་ཕྱིན་པ་ལ་ཡང་དག་པར་བསྐུལ་ལོ། །སྦྱིན་པའི་ཕ་རོལ་ཏུ་་་་་་་ཕྱིན་པའི་ལེགས་པ་བརྗོད་དོ། །གཞན་གང་སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་པ་དེ་དག་གི་ཡང་ལེགས་པར་བརྗོད་ཅིང་མཐུན་པས་དགའ་བར་བྱེད་དོ། །དེ་བཞིན་དུ་ཚུལ་ཁྲིམས་དང་བཟོད་པ་དང་བརྩོན་འགྲུས་དང་་་་་་བསམ་གཏན་དང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་དེ་དག་གི་ལེགས་པ་བརྗོད་ཅིང་མཐུན་པས་དགའ་བར་བྱེད་དོ་ཞེས་གང་གསུངས་པ་བཞིན་ནོ། །མཐོང་ལམ་ཀུན་འབྱུང་ལ་རྗེས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་ཆགས་པའི་ཡུལ་གྱི་ཉེས་དམིགས་མཐོང་བའི་སྒོ་ནས་རྟག་ཏུ་ཚངས་པར་སྤྱོད་པའི་རྗེས་ཐོབ་སོགས་སྔར་བཞིན་ནོ། །མདོ་ལས།

༄༅། །རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་དེ་དག་ནི་ཁྱིམ་གྱི་ནང་ན་གནས་ན་འཛམ་བུ་གླིང་རིན་པོ་ཆེ་སྣ་བདུན་གྱིས་ཡོངས་སུ་བཀང་ཞིང་སྦྱིན་པ་ཡོངས་སུ་གཏོང་ངོ་། །དེ་་་་་་་བཞིན་དུ་གླིང་བཞི་པའི་འཇིག་རྟེན་གྱི་ཁམས་དང་། སྟོང་དང་སྟོང་གཉིས་དང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཇི་སྙེད་ཡོད་པ་རིན་པོ་ཆེ་སྣ་བདུན་གྱིས་ཡོངས་སུ་བཀང་ཞིང་སྦྱིན་པ་ཡོངས་སུ་གཏོང་ཡང་དེ་འདོད་པའི་ཡོན་ཏན་ལྔ་ལ་མི་སྤྱོད་དེ། རྟག་ཏུ་རྒྱུན་མི་ཆད་པར་ཚངས་པར་སྤྱོད་ཅིང་གནོད་པ་གང་གིས་གཞན་མི་དགའ་བར་འགྱུར་བའི་གནོད་པ་དེ་ལྟ་བུ་གང་ཡང་མི་སྐྱེད་དོ། །རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །མཐོང་ལམ་ཀུན་འབྱུང་ལ་རྗེས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་འཚོ་བ་རྣམ་པར་དག་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། འཚོ་བའི་ཡོ་བྱད་རྣམ་པར་དག་པ་ཡིན་ཏེ། བྱང་ཆུབ་ཀྱི་སེམས་མི་བརྗེད་པ་ལ་དབང་བའི་སྐྱེས་བུ་དམ་པ་ཡིན་པའི་ཕྱིར། ཁྱབ་པ་ཡོད་དེ། བྱང་ཆུབ་ཀྱི་སེམས་མི་བརྗེད་པ་་་་་ལ་དབང་བའི་སྐྱེས་བུ་དམ་པ་ཡིན་ན། འཚོ་བའི་ཡོ་བྱད་དག་པ་རྟེན་འབྲེལ་གྱི་ཆོས་ཉིད་ཡིན་པའི་ཕྱིར། མདོ་ལས། རབ་འབྱོར་གང་གི་ཚེ་བྱང་ཆུབ་སེམས་དཔའ་ཆེན་པོ་བྱང་ཆུབ་ཀྱི་སེམས་མི་བརྗེད་པ་དེའི་ཚེ།

རབ་འབྱོར་བྱང་ཆུབ་སེམས་དཔའ་ཆེན་པོསྐྱེས་བུ་དམ་པར་འགྱུར་བ་—ཡིནེ་གྱི་སྐྱེས་བུ་དམ་པ་མིན་པ་མ་ཡིན་ནོ། །རབ་འབྱོར་རྣམ་པ་དེ་དག་དང་ཞེས་པ་ལ་སོགས་པ་སྔར་བཞིན་ནོ། །མདོར་ན་ཀུན་འབྱུང་བདེན་པའི་་་་་་་དབང་དུ་བྱས་པའི་རྣམ་པ་བཞི་ཡིན་ནོ། །མཐོང་ལམ་འགོག་པ་ལ་ཆོས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་ཕུང་པོ་དང་།སོགས་པ་སྐྱེ་མཆེད་དང་ཁམས་རྣམས་ལ་སྦྱོར་བ་དང་པོར་མངོན་པར་ཞེན་པ་དང་། རྗེས་སུ་སྦྱོར་བ་ཕྱིས་ཤིན་ཏུ་མངོན་པར་ཞེན་པའི་གནས་པ་སོ་སོར་བཀག་པའི་རྗེས་ཐོབ་སོགས་སྔར་བཞིན་ནོ། །གནས་པ་སོ་སོར་་་་་་བཀག་ནས་རྩོམ་མོ། །གང་གིས་ན། མཐོང་ལམ་འགོག་པ་ལ་ཆོས་བཟོད་ལ་གནས་པའི་བྱང་ཆུབ་སེམས་དཔས་སོ། །གང་ལ་ན། ཕུང་པོ་དང་སྐྱེ་མཆེད་དང་ཁམས་རྣམས་ལའོ། །གང་ན། སྦོར་བ་དང་པོར་་་་མཛན་པར་ཞེནེ་པ་དང་། རྗེས་སུ་སྦྱོར་བ་ཕྱིས་ཤིན་ཏུ་མངོན་པར་ཞེན་པའོ། །ཇི་ལྟར་ན། མདོ་ལས། ཕུང་པོ་དང་སྐྱེ་མཆེད་དང་ཁམས་རྣམས་ལ་སྦྱོར་བ་དང་རྗེས་སུ་སྦྱོར་བ་དག་ཏུ་མི་བྱའོ་ཞེས་རྒརྙི། ངས་པ་དེ་ལྟར་་རོ་།་ །དེའི་རྒྱ་མཚན་ཅི་ཞེ་ན། ཆོས་ཐམས་ཅད་རང་བཞིན་གྱིས་སྟོང་པ་ཉིད་མངོན་སུམ་དུ་རྟོགས་པ་གནས་པ་ཉིད་ཀྱིས་སོ། །མདོ་ལས། རབ་འབྱོར་འདི་ལ་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པའི་ཚེ་བྱང་་

༄༅། །ཆུབ་ཡིད་ལ་བྱེད་པ་དང་མི་འབྲལ་བ་ཡིན་ཏེ། ཕུང་བོ་དང་སྐྱེ་མཆེད་དང་ཁམས་དང་རྟེན་ཅིང་འབྲེལ་བར་འབྱུང་བའི་ཡན་ལག་གི་སྦྱོར་བ་དང་རྗེས་སུ་སྦྱོར་བར་མི་གནས་སོ། །དེ་ཅིའི་ཕྱིར་ཞེ་ན། དེ་ནི་འདི་ལྟར་སྟོང་པ་ཉིད་ལ་གནས་ནས་ཆོས་གང་ཡང་དམན་པའམ་མཆོག་ཏུ་ཡང་དག་པར་རྗེས་སུ་མ་མཐོང་བའི་ཕྱིར་རོ་ཞེས་གང་གསུངས་པ་བཞིན་ནོ། །མཐོང་ལམ་འགོག་པ་ལ་ཆོས་ཤེས་ལ་གནས་པའི་བྱང་སེམས་དབང་་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་རྟོགས་པའི་རྒྱུ་དང་དགེ་བའི་ཆོས་ཀྱི་བར་ཆད་བྱེད་པའི་ཆོས་སྒྲིབ་པ་ལྔ་པོ་རྣམས་ལ་དང་པོར་མངོན་པར་ཞེན་པ་དང་། ཕྱིས་མངོན་་་་་་པར་ཞེན་པའི་གནས་པ་སོ་སོར་བཀག་པའི་རྗེས་ཐོབ་སོགས་སྔར་བཞིན་ནོ། །ཡང་གནས་པ་སོ་སོར་བཀག་ནས་སྒོམ་མོ། །གང་གིས་ན། གོང་གི་བྱང་ཆུབ་སེམས་དཔས་སོ། །གང་ལ་ན། ལམ་ལྔའི་བདག་ཉིད་ཀྱི་རྟོགས་པ་ལ་བར་ཆད་བྱེད་པའི་ཆོས་སྒྲིབ་པ་ལྔ་པོ་རྣམས་ལའོ། །གང་ན། སྦྱོར་བ་དང་པོ་མངོན་པར་ཞེན་པ་དང་རྗེས་སུ་སྦྱོར་བ་ཕྱིས་ཤིན་ཏུ་མངོན་པར་ཞེན་པའིའོ། །ཇི་ལྟར་ན། སྔ་མ་བཞིན་དུའོ། །དེའི་རྒྱུ་་མཚན་ཅི་ཞེ་ན་མི་མཐུན་པའི་ཕྱོགས་སྒྲིབ་པ་ལྔ་བསལ་ཞིང་སྤངས་པ་ཉིད་ཀྱིས་སམ། རང་བཞིན་གྱིས་སྟོང་པའི་ཆོས་རྣམས་ལ་བར་ཆད་བྱེད་མི་བྱེད་གང་ཡང་ཡང་དག་པར་མ་དམིགས་པར་རྟོགས་པས་སོ། །མདོ་ལས།

རྐུན་པོའི་གཏམ་གྱི་སྦྱོར་བ་དང་རྗེས་སུ་སྦྱོར་བ་མི་གནས་ཏེ། དེ་ཅིའི་ཕྱིར་ཞེ་ན། དེ་ནི་འདི་ལྟར་བྱང་ཆུབ་སེམས་དཔའ་ཆེན་པོ་དེས་རང་བཞིན་གྱིས་སྟོང་པའི་ཆོས་རྣམས་ལ་ཆོས་གང་ཡང་ཕྱོགས་པའམ་མི་འཕྲོག་པ་ཡང་དག་པར་རྗེས་སུ་མ་མཐོང་བའི་ཕྱིར་རོ་ཞེས་གང་གསུངས་པ་བཞིན་ནོ། །རྒྱུ་མཚན་ཅིའི་ཕྱིར་རྐུན་པོའི་སྒྲས་བར་ཆད་ཀྱི་ཆོས་སྒྲིབ་པ་ལྔ་བསྟན་ཅེ་ན། མི་མཐུན་ཕྱོགས་སྒྲིབ་པ་ལྔ་ནི་རྐུན་པོ་དང་འདྲ་བར་དགེ་བའི་ཆོས་་་་་་རྣམས་འཕྲོག་པར་བྱེད་པའི་ཕྱིར་རྐུན་པོའི་སྒྲས་བསྟན་ཏོ། །མཐོང་ལམ་འགོག་པ་ལ་རྗེས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་་་་་་་བྱང་ཆུབ་ཀྱི་ཚོགས་རྣམས་ལ་དང་པོར་མངོན་པར་ཞེན་པ་དང་། ཕྱིས་ཤིན་ཏུ་མངོན་པར་ཞེན་པའི་གནས་པ་བཀག་པའི་རྗེས་ཐོབ་སོགས་སྔར་བཞིན་ནོ། །ཡང་གནས་པ་སོ་སོར་བཀག་ནས་སྒོམ་མོ་གང་གིས་ན་གོང་གི་་་་བྱང་ཆུབ་སེམས་དཔས་སོ། །གང་ལ་ན། བྱང་ཆུབ་ཀྱི་རྒྱུའི་ཚོགས་སྦྱིན་སོགས་རྣམས་ལའོ། །གང་ན། སྦྱོར་བ་དང་པོར་མངོན་པར་ཞེན་པ་དང་རྗེས་སུ་སྦྱོར་བ་ཕྱིས་ཤིན་ཏུ་མངོན་པར་ཞེན་པའིའོ། །ཇི་ལྟར་ན།སྔ་མ་བཞིན་དུའོ། །དེའི་རྒྱུ་མཚན་ཅི་ཞེ་ན། བྱང་ཆུབ་ཀྱི་ཚོགས་མང་ཉུང་དུ་ཞེན་པའི་རྣམ་པར་རྟོག་པའི་སྐྱོན་ཉེས་པ་ཆགས་སོགས་འབྱུང་བར་མངོན་སུམ་དུ་ཤེས་ནས་སྤངས་པ་ཉིད་ཀྱིས་སམ། རང་བཞིན་སྟོང་པ་་་་་་་

རི༅༅། །ཉེད་མངོན་སུམ་དུ་རྟོགས་པ་ལ་གནས་པས་ཆོས་གང་ཡང་ཉུང་བའམ་མང་བར་ཡང་དག་པར་མི་དམིགས་པར་རྟོགས་པའི་ཕྱིར་རོ། །མདོ་ལས། དམག་གི་གཏམ་གྱི་སྦྱོར་བ་དང་རྗེས་སུ་སྦྱོར་བར་མི་་་་་་་གནས་ཏེ། དེ་ཅིའི་ཕྱིར་ཞེ་ན། དེ་ནི་འདི་ལྟར་དེས་རང་བཞིན་སྟོང་པ་ཉིད་ལ་གནས་པས་ཆོས་གང་ཡང་ཉུང་བའམ་མང་བར་ཡང་དག་པར་རྗེས་སུ་མ་མཐོང་བའི་ཕྱིར་རོ་ཞེས་གང་གསུངས་པ་བཞིན་ནོ། །རྒྱུ་མཚན་་་་་་ཅིའི་ཕྱིར་དམག་གི་སྒྲས་བྱང་ཆུབ་ཀྱི་རྒྱུའི་ཚོགས་བསྟན་ཅེ་ན། དམག་ལ་མང་པོ་ཚོགས་དགོས་པ་བཞིན་དུ། བྱང་ཆུབ་ཀྱི་རྒྱུའི་ཚོགས་ལ་ཡང་མང་པོ་ཚོགས་དགོས་པའི་རྒྱུ་མཚན་གྱིས་སོ། །མཐོང་ལམ་འགོག་པ་ལ་་་་་རྗེས་ཤེས་ལ་གནས་པའི་བྱང་སེམས་ཕྱིར་མི་ལྡོག་རྟགས་ལ་མདོར་བསྟན་པ་དང་། རྒྱས་པར་བཤད་པ་དང་། མཇུག་བསྡུ་བ་གསུམ། དང་པོ་ནི། མཐོང་ལམ་འགོག་པ་ལ་རྗེས་ཤེས་ལ་གནས་པའི་བྱང་སེམས་་་་་་་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་དབང་སོགས་དང་བཅས་པའི་སྤང་གཉེན་གཡུལ་འགྱེད་པ་ལ་སྦྱོར་བ་དང་རྗེས་སུ་སྤྱོར་བའི་གནས་པ་སོ་སོར་བཀག་པའི་རྗེས་་་་་་་ཐོབ་སོགས་སྔར་བཞིན་ནོ། །ཡང་དབང་པོ་དང་དབང་རྟེན་གྲོང་ཁྱེར་སོགས་དང་བཅས་པའི་སྤང་གཉེན་གཡུལ་འགྱེད་པ་ལ་གནས་པ་སོ་སོར་བཀག་ནས་སྒོམ་མོ། །གང་ལྷས་ན། མཐོང་ལམ་འགོག་པ་ལ་རྗེས་ཤེས་་་

ལ་གནས་པའི་བྱང་ཆུབ་སེམས་དཔས་སོ། །གང་ན། སྦྱོར་བ་དང་རྗེས་སུ་སྦྱོར་བའི་གནས་པའོ། །སྦྱོར་བ་ནི་གང་རྗེས་སུ་སྤྱོར་བ་ནི་ཅི་ཞེ་ན། འཕགས་པ་ལྟར་ན་སྦྱོར་བ་སྡུག་ཀུན་གྱིས་བསྡུས་པ་ལ་སྔོན་དང་རྗེས་་་་སུ་སྦྱོར་བ་འགོག་ལམ་གྱིས་བསྡུས་པ་ལ་ཕྱི་མར་གནས་པ་ཞེན་པའོ། །སློབ་དཔོན་ལྟར་ན། སྦྱོར་བ་དང་པོར་མངོན་པར་ཞེན་པ། རྗེས་སུ་སྦྱོར་བ་ཕྱིས་ཤིན་ཏུ་མངོན་པར་ཞེན་པའི་ཚུལ་གྱིས་གནསཔ་བཀག་པའོ། །ཤཱནྟི་པ་ལྟར་ན། སྦྱོར་བ་ཞི་གནས་དང་། རྗེས་སུ་སྦྱོར་བ་ལྷག་མཐོང་ངོ་། །གནས་པ་ནི་སེམས་ཀྱི་སྤྱོད་པའོ། །མདོར་ན་སྦྱོར་བ་དང་པོར་མངོན་པར་ཞེན་པ་དང་། རྗེས་སུ་སྤྱོར་བ་ཕྱིས་ཤིན་ཏུ་མངོན་པར་ཞེན་་་་་་པའིའོ་།་ །ཇི་ལྟར་ན། སྔ་མ་བཞིན་དུའོ། །སྔ་མ་ཇི་བཞིན་ཞེ་ན། མདོ་ལས། སྦྱོར་བ་དང་རྗེས་སུ་སྦྱོར་བ་དག་ཏུ་མི་བྱའོ་ཞེས་གསུངས་པ་དེ་ལྟར་རོ། །གསེར་གླིང་པས། སྔ་མ་བཞིན་དུ་སྟོང་པ་ཉིད་ལ་་་་་་་གནས་པ་ཉིད་ཀྱིས་ཞེས་བཤད་པ་འཐད་པར་མ་མཐོང་ངོ་། །དེ་དག་ལ་ཞེན་པས་གནས་པར་མི་རིགས་པའི་རྒྱུ་མཚན་ཅི་ཞེ་ན། གཟུང་བ་དང་འཛིན་པའི་རྣམ་པར་རྟོག་པ་རྣམས་སྤང་བར་བྱ་བ་ཡིན་པ་ཉིད་ཀྱིས་སོ། །ཡང་ན་གཟུང་བ་ཀུན་ནས་ཉོན་མོངས་པའི་དབང་པོའི་ཡུལ་དང་རྟེན་དང་། འཛིན་པ་ཀུན་ནས་ཉོན་མོངས་པའི་དབང་པོ་དང་སེམས་སེམས་བྱུང་རྣམས་སྤང་བྱ་ཡིན་པས་སོ། །མདོ་ལས། གཡུལ་གྱི་གཏམ་གྱི་སྤྱོར་བ་་་་

༄༅། །དང་རྗེས་སུ་སྦྱོར་བར་མི་གནས་ཏེ། དེ་ཅིའི་ཕྱིར་ཞེ་ན། དེ་ནི་འདི་ལྟར་ཆོས་ཉིད་ལ་གནས་པས་ཆོས་གང་ཡང་རྗེས་སུ་ཆགས་པའམ་ཁོང་ཁྲོ་བར་ཡང་དག་པར་རྗེས་སུ་མ་མཐོང་བའི་ཕྱིར་རོ་ཞེས་གང་་་་་་་གསུངས་པ་བཞིན་ནོ། །གཡུལ་འགྱེད་པའི་སྒྲས་སྤང་གཉེན་སྟོན་པའི་རྒྱུ་མཚན་ཅི་ཞེ་ན། གཡུལ་འགྱེད་པ་ནི་དཔུང་གི་ཚོགས་བཤམས་ཏེ་ཕྱིར་རྒོལ་འཇོམས་པར་བྱེད་པ་བཞིན་དུ་གཉེན་པོས་སྤང་བྱ་འཇོམས་པར་བྱེད་་་་པས་སོ། །རྒྱས་པར་བཤད་པ་ནི། གྲོང་གིས་མཚོན་པའི་དབང་པོ་ལ་ཞེན་པར་མི་རིགས་ཏེ། དབང་པོའི་ཚོགས་དང་ཚོགས་མ་ཡིན་པ་ཡང་དག་པར་མ་དམིགས་པའི་ཕྱིར། མདོ་ལས། གྲོང་གི་གཏམ་གྱི་སྦྱོར་བ་་དང་རྗེས་སུ་སྦྱོར་བ་ལ་མི་གནས་ཏེ། དེ་ཅིའི་ཕྱིར་ཞེ་ན། དེ་ནི་འདི་ལྟར་ཆོས་ཐམས་ཅད་སྟོང་པ་ཉིད་ལ་གནས་པས་ཆོས་གང་ཡང་ཚོགས་སམ་ཚོགས་མ་ཡིན་པར་ཡང་དག་པར་རྗེས་སུ་མ་མཐོང་བའི་ཕྱིར་རོ་ཞེས་གང་་་་་་གསུངས་པ་བཞིན་ནོ། །གྲོང་གི་སྒྲས་དབང་པོ་སྟོན་པའི་རྒྱུ་མཚན་ནི་ཅི། དབང་པོ་ནི་དུ་ཞིག །ཁམས་གང་དུ། དུ་ཞིག་འགོག་ཅེ་ན། དང་པོ་ནི་གྲོང་ནི་སོ་ནམ་པའི་ཁྱིམ་གཅིག་གཉིས་ལ་སོགས་པ་ཡོད་པའི་་་་་་་གནས་ལ་ཟེར་ལ། དེས་སོ་ནམ་པའི་རྟེན་བྱེད་པ་བཞིན་དུ་དབང་པོས་དབང་ཤེས་ཀྱི་རྟེན་བྱེད་པའི་རྒྱུ་མཚན་གྱིས་སོ། །དབང་པོ་ནི་སྤྱིར་དབང་བསྒྱུར་བྱ་ལ་དབང་བྱེད་པས་ན་དབང་པོ་ཡིན་ལ། དབྱེ་ན་ཀུན་ནས་ཉོན་

མོངས་ཀྱི་དབང་པོ་བཅུ་བཞི་སྟེ། ཡུལ་འཛིན་པ་ལ་དབང་བྱེད་པས་ན་དབང་པོ་མིག་དང་རྣ་བ་དང་སྣ་དང་ལྕེ་དང་ལུས་དང་ཡིད་ཀྱི་དབང་པོ་ནི་རིམ་པ་བཞིན་དུ་ནང་གི་རྡུལ་དྭངས་པ་གང་ཞིག །ཤེས་པ་གཟུགས་དང་སྒྲ་་་དང་དྲི་དང་རོ་དང་རེག་བྱ་འཛིན་ནུས་སུ་སྐྱེད་པ་དང་། རིག་པ་གང་ཞིག །ཤེས་པ་ཆོས་འཛིན་ནུས་སུ་སྐྱེད་པའོ། །ཡང་ན་འབྱུང་བ་བཞི་རྒྱུར་བྱས་པ་མིག་དང་རྣ་བ་དང་སྣ་དང་ལྕེ་དང་ལུས་ཀྱི་རྣམ་པར་ཤེས་པའི་རྟེན་་་་གཟུགས་དྭངས་པ་དང་། འཇུག་ཤེས་གང་ཞིག །རང་འབྲས་ཤེས་པ་ཕྱི་མའི་རྟེན་བྱེད་པའོ། །རྟེན་ཅན་གྱི་མིག་སོགས་ཀྱི་དབང་པོའི་དབང་དུ་བྱས་སོ། །ལས་ཀྱི་འབྲས་བུ་ལོངས་སྤྱོད་པ་ལ་དབང་བྱེད་པ་བདེ་བ་་་་་་དང་སྡུག་བསྔལ་དང་ཡིད་བདེ་བ་དང་ཡིད་མི་བདེ་བ་དང་བཏང་སྙོམས་ཀྱི་དབང་པོ་ལྔ་ནི་རིམ་པ་བཞིན་དུ་ལུས་ཀྱི་ཚོར་བ་སིམ་པར་མྱོང་བ་དང་། ལུས་ཀྱི་ཚོར་བ་གདུང་བར་མྱོང་བ་དང་། སེམས་ཀྱི་ཚོར་བ་སིམ་པར་་་་་་མྱོང་བ་དང་། སེམས་ཀྱི་ཚོར་བ་གདུང་བར་མྱོང་བ་དང་། ལུས་སེམས་གང་ཡང་རུང་བའི་ཚོར་བ་བར་མར་མྱོང་བའོ། །དེ་ལ་བདེ་བ་ནི། བསམ་གཏན་གཉིས་པ་མན་ཆད་ན་སྔར་བཞིན་ཡིན་ལ། བསམ་གཏན་་་་གསུམ་པ་ན་སེམས་ཀྱི་ཚོར་བ་སིམ་པར་མྱོང་བ་ཉིད་བདེ་བ་ཡིན་གྱི། ལུས་ཀྱི་ཚོར་བ་སིམ་པར་མྱོང་བ་ནི་མ་ཡིན་ཏེ། དེ་ན་དྭངས་པས་བསྡུས་པའི་མིག་ལ་སོགས་པའི་རྣམ་པར་ཤེས་པ་ལྔ་ཚོགས་མེད་པའི་ཕྱིར་རོ། །

༄༅། །ལུས་ཀྱི་ཚོར་བ་ནི་མིག་ལ་སོགས་པའི་རྣམ་པར་ཤེས་པ་ལྔ་དང་མཚུངས་ལྡན་གྱི་ཚོར་བ་ཡིན་ལ། སེམས་ཀྱི་ཚོར་བ་ནི་ཡིད་ཀྱི་རྣམ་པར་ཤེས་པ་དང་མཚུངས་ལྡན་གྱི་ཚོར་བ་ཡིན་ཏེ། ཀུན་ལས་བཏུས་་་་་་་ལས་།་ ལུས་ཀྱི་གང་ཞེ་ན། རྣམ་པར་ཤེས་པའི་ཚོགས་ལྔ་དང་མཚུངས་པར་ལྡན་པའོ། །སེམས་ཀྱི་གང་ཞེ་ན། ཡིད་ཀྱི་རྣམ་པར་ཤེས་པ་དང་མཚུངས་པར་ལྡན་པའོ་ཞེས་སོ། །རིགས་རྒྱུད་གནས་པ་ལ་དབང་བྱེད་པ་།་ ཕོ་དང་མོའི་དབང་པོ་གཉིས་དང་། རིགས་མཐུན་གནས་པ་ལ་དབང་བྱེད་པ་སྲོག་གི་དབང་པོ་ནི་སྔོན་གྱི་ལས་ཀྱིས་སྐྱེ་གནས་རྣམས་སུ་མངོན་པར་གྲུབ་པ་གནས་པའི་དུས་ངེས་པ་འཕངས་པ་ནི་ཚེ་དང་སྲོག་དང་སྲོག་གི་དབང་པོའོ། །དབྱེ་ན་ཚེ་ངེས་པ་དང་མ་ངེས་པ་དང་ཡུན་ཐུང་བ་དང་ཡུན་རིང་བ་ལ་སོགས་པའོ། །གཏན་ལ་དབབ་པ་བསྡུ་བ་ལས་སྲོག་གི་དབང་པོ་གང་ཞེ་ན། སྔོན་གྱི་ལས་ཀྱིས་དེ་དང་དེར་ལུས་མངོན་པར་གྲུབ་་་་པ་གནས་པའི་དུས་ངེས་པ་འཕངས་པ་ནི་ཚེ་དང་སྲོག་དང་སྲོག་གི་དབང་པོ་ཞེས་བྱའོ། །དེ་ཡང་རབ་ཏུ་དབྱེ་ན་ངེས་པ་དང་མ་ངེས་པ་དང་། རྗེས་སུ་འཇུག་པ་དང་རྗེས་སུ་འཇུག་པ་མ་ཡིན་པ་དང་་ ཡུན་ཐུང་བ་དང་་་་་་་ཡུན་རིང་བ་དང་མཐར་ཐུག་པ་དང་མཐར་ཐུག་པ་མ་ཡིན་པ་དང་། རང་གི་དབང་སྒྲར་བ་དང་རང་གི་དབང་སྒྱུར་བ་མ་ཡིན་པ་སྟེ་ཞེས་སོགས་གསུངས་པ་བཞིན་ནོ། །རྣམ་བྱང་གི་དབང་པོ་བརྒྱད་ལ་དད་པ་ལ་སོགས་པའི་

དབང་པོ་ལྔ་ནི་འཇིག་རྟེན་པའི་རྣམ་པར་དག་པ་ལ་དབང་བྱེད་པའི་དོན་གྱིས་ན་དབང་པོའོ། །རྒྱས་པར་སྔར་བཤད་ཟིན་ཏོ། །དབང་པོ་ཐ་མ་གསུམ་ནི་འཇིག་རྟེན་ལས་འདས་པའི་རྣམ་པར་དག་པ་ལ་དབང་བྱེད་པའི་་་་་་་དོན་གྱིས་ན་དབང་པོའོ། །དེ་ལ་སྦྱོར་ལམ་དྲོད་ལ་གནས་པའི་བྱང་ཆུབ་སེམས་དཔའི་དད་པ་ལ་སོགས་པའི་དབང་པོ་མཚན་གཞི། མི་ཤེས་པ་ཀུན་ཤེས་པར་བྱེད་པའི་དབང་པོར་མཚོན། འཇིག་རྟེན་ལས་འདས་པའི་་་རྣམ་པར་དག་པ་སྐྱེད་པ་ལ་དབང་བྱེད་པའི་དབང་པོ་གང་ཞིག །ལམ་ལ་རྗེས་ཤེས་ཀྱི་རྟོགས་པ་མ་ཐོབ་པ། ས་མཚམས་གཙོ་ཆེར་སྦྱོར་ལམ་དྲོད་ནས། ལམ་ལ་རྗེས་བཟོད་ཀྱི་བར་ན་ཡོད། ལམ་ལ་རྗེས་ཤེས་ལ་་་་་གནས་པའི་བྱང་ཆུབ་སེམས་དཔའི་དད་པ་ལ་སོགས་པའི་དབང་པོ་ལྔ་མཚན་གཞི། ཀུན་ཤེས་པའི་དབང་པོ་མཚོན། གང་ཞིག །ལམ་ལ་རྗེས་ཤེས་ཀྱི་རྟོགས་པ་ཐོབ་ཅིང་རང་ལུགས་ཀྱི་མི་སློབ་ལམ་་མ་ཐོབ་པ ས་་མཚམས་ཐེག་ཆེན་གྱི་ལམ་ལ་རྗེས་ཤེས་ནས། ས་བདུན་པའི་བར་ན་ཡོད། ཐེག་དམན་གྱི་ལམ་ལ་རྗེས་ཤེས་ནས། སྒོམ་ལམ་ན་ཡོད། ས་བརྒྱད་པ་ལ་གནས་པའི་བྱང་ཆུབ་སེམས་དཔའི་དད་པ་ལ་སོགས་པའི་་་་་་་དབང་པོ་ལྔ་མཚན་གཞི། ཀུན་ཤེས་ལྡན་པའི་དབང་པོར་མཚོན། གང་ཞིག །རང་ལུགས་ཀྱི་མི་སློབ་ལམ་ཐོབ་པ། ས་མཚམས་ཐེག་ཆེན་གྱི་ས་བརྒྱད་པ་ནས། སངས་རྒྱས་སའི་བར་ན་ཡོད། ས་བརྒྱད་པ་ནི་་་

༄ཚོ། །བྱང་ཆུབ་སེམས་དཔའི་མི་སློབ་ལམ་ཡིན་ཏེ། དག་པ་ས་གསུམ་ལ་གནས་པའི་བྱང་ཆུབ་སེམས་དཔའ་ནི་མཐར་ཕྱིན་པའི་བྱང་ཆུབ་སེམས་དཔའ་ཡིན་པའི་ཕྱིར་རོ། །ཀུན་ལས་བཏུས་ལས། མི་ཤེས་པ་་ཀུན་ཤེས་པར་བྱེད་པའི་དབང་པོ་གང་ཞེ་ན། སྦྱོར་བའི་ལམ་དང་མཐོང་བའི་ལམ་གྱི་སེམས་ཀྱི་སྐད་ཅིག་བཅོ་ལྔ་ལ་གང་དབང་བྱེད་པའོ། །ཀུན་ཤེས་པའི་དབང་པོ་གང་ཞེ་ན། མཐོང་བའི་ལམ་གྱི་སྐད་ཅིག་བཅུ་དྲུག་་་ལ་བརྟེན་ནས་སློབ་པའི་ལམ་ཐམས་ཅད་ལ་གང་དབང་བྱེད་པའོ། །ཀུན་ཤེས་པ་དང་ལྡན་པའི་དབང་པོ་གང་ཞེ་ན། མི་སློབ་པའི་ལམ་ལ་གང་དབང་བྱེད་པའོ། །ཞེས་གང་གསུངས་པའོ། །འོ་ན་མདོ་ལས། མི་་་་ཤེས་པ་ཀུན་ཤེས་པར་བྱེད་པའི་དབང་པོ་གང་ཞེ་ན། སློབ་པའི་གང་ཟག་མངོན་པར་རྟོགས་པར་མ་གྱུར་པ་རྣམས་ཀྱི་དད་པའི་དབང་པོ་ནས། ཤེས་རབ་ཀྱི་དབང་པོ་སྣང་བ་མེད་ཅིང་དུལ་བར་བྱེད་པ་གང་ཡིན་པ་སྟེ་ཞེས་སྦྱོར་ལམ་དུ་བཞག་པ་དང་། ཀུན་ཤེས་པའི་དབང་པོ་གང་ཞེ་ན། སློབ་པའི་གང་ཟག་ཀུན་ཤེས་པ་དང་ལྡན་པ་རྣམས་ཀྱི་དད་པའི་དབང་པོ་ནས་ཤེས་རབ་ཀྱི་དབང་པོ་གང་ཡིན་པ་སྟེ་ཞེས་འཕགས་པ་་སློབ་པ་རྣམས་ལ་་་་་་བཞག་པ་དང་། ཀུན་ཤེས་ལྡན་པའི་དབང་པོ་གང་ཞེ་ན། མི་སློབ་པའི་གང་ཟག་དགྲ་བཅོམ་པ་དང་རང་སངས་རྒྱས་དང་བྱང་ཆུབ་སེམས་དཔའ་དང་དེ་བཞིན་གཤེགས་པ་རྣམས་ཀྱི་དད་པའི་དབང་པོ་ནས་ཤེས་རབ་ཀྱི་་་་་

དབང་པོ་གང་ཡིན་པ་སྟེ་ཞེས་པ་དང་འགལ་ལོ་ཞེ་ན་མི་འགལ་ཏེ། ཕྱི་མ་ནི་སྒྲ་ཇི་བཞིན་ནོ། །དང་པོ་ནི་གཙོ་ཆེ་བ་ལ་དགོངས་པ་ཡིན་ལ། ཤུགས་ལ་མཐོང་ལམ་ན་ཡང་ཡོད་པར་འཕངས་པ་ཡིན་ཏེ་མདོ་དེའི་འགྲེལ་་་་་པར་འཕགས་པས། མཐོང་བ་དང་སྒོམ་པ་དང་མི་སློབ་པའི་ལམ་སྡུད་པའི་དོན་གྱིས་ཞེས་དང་། གནོད་འཇོམས་ལས་ཀྱང་མཐོང་ལམ་དང་སྒོམ་ལམ་གཉིས་དང་མི་སློབ་ལམ་ལ་བཞག་པས་སོ། །མཛོད་ལས།མཐོང་སྒོམ་མི་སློབ་ལམ་ན་དགུ། །གསུམ་ཡིན་གསུམ་ནི་དྲི་མ་མེད། ཅེས་གསུངས་པས། བྱེ་བྲག་ཏུ་སྨྲ་བ་ལྟར་ན་མཐོང་ལམ་ན་ཡོད་པའི་དད་པ་ལ་སོགས་པ་ལྔ་དང་། ཡིད་དང་ཡིད་བདེ་བ་དང་། བདེ་བ་དང་་བཏང་སྙོམས་ཏེ་དགུ་ནི་དང་པོའོ། །སྒོམ་ལམ་ན་ཡོད་པའི་དད་སོགས་དགུ་ནི་ཀུན་ཤེས་པའི་དབང་པོའོ། །མི་སློབ་ལམ་ན་ཡོད་པའི་དད་པ་ལ་སོགས་པ་དགུ་ནི་ཀུན་ཤེས་ལྡན་པའི་དབང་པོའོ། །འོ་ན་དབང་པོ་དུ་་་་་་་ཞིག་གཟུགས་ཅན་ཡིན་ལ། དུ་ཞིག་སེམས་ཀྱིས་བསྡུས། དུ་ཞིག་ནི་སེམས་ལས་བྱུང་བས་བསྡུས། དུ་ཞིག་ནི་རྫས་སུ་ཡོད་པ་ཡིན། དུ་ཞིག་ནི་བཏགས་པར་ཡོད་པ་ཡིན་ཞེ་ན། མིག་ལ་སོགས་པའི་དབང་པོ་ལྔ་་་དང་ཕོ་མོའི་དབང་པོ་གཉིས་ཏེ་བདུན་ནི་གཟུགས་ཅན་ནོ། །ཡིད་དབང་དང་ཐ་མ་གསུམ་གྱི་ཕྱོགས་གཅིག་ནི་སེམས་ཀྱིས་བསྡུས་སོ། །བདེ་བ་ལ་སོགས་པ་ལྔ་དང་དད་པ་ལ་སོགས་པ་ལྔ་སྟེ་བཅུ་དང་ཐ་མ་གཉིས་ཀྱི་་་་་་་

༄༧། །ཕྱགས་གཅག་ན་སེམས་ལས་བྱུང་བས་བསྡུས་སོ། །དབུ་མ་ལྟར་ན། ཐམ་ས་ཅད་རྫས་སུ་མ་གྲྭབ་སྟེ་བདེན་པར་གྲུབ་པའི་ཆོས་ཅུང་ཟད་ཀྱང་མ་གྲུབ་པས་སོ། །དངོས་པོར་སྨྲ་བའི་སེམས་ཙམ་པ་དང་་་་་་་མདོ་སྡེ་པ་དང་བྱེ་བྲག་ཏུ་སྨྲ་བ་ལྟར་ན། མིག་ལ་སོགས་པ་དྲག་དང་བདེ་བ་ལ་སོགས་པ་ལྔ་དང་དད་པ་ལ་སོཤེས་པ་ལྔ་ནི་རྫས་ཡོད་ཡིན་ལ། ཕོ་མེའི་དབང་པོ་གཉིས་ནི་ལུས་ཀྱི་ཆ་ཤས་ལ་བཏགས་པ་ཡིན་ལ། སྲོག་་་ནི་དུས་ངེས་པའི་ཆ་ལ་བཏགས་པ་ཡིན་ལ། ཐ་མ་གསུམ་རྔོ་དད་པ་ལ་སོགས་པའི་ཆ་ལ་བཏགས་པ་ཡིན་ནོ། །དེ་ལ་འདོད་ཁམས་ན་དབང་པོ་ཐམས་ཅད་ཡོད་ལ། བསམ་གཏན་དང་པོ་ན་ཕོ་དང་མའི་དབང་པོ་གཉིས་མེད་དེ་རྒྱུ་འདོད་རྔ་ལ་འདོད་ཆགས་དང་བྲལ་བའི་ཕྱིར་རོ་ཡི་ད་མི་བདེ་མེད་དེ་ཁྱབ་བྱེད་ཁོང་ཁྲོ་མེད་ངའི་ཕྱིར་རོ། །ཁོང་ཁྲོས་བསྡུས་པའི་སྡག་བསལ་གྱི་དབང་ངོ་་ཡང་མེད་དོ། །དེ་མ་གཏོགས་པ་ཡོད་དོ། །གཉིས་པ་་་ཡང་སྡུག་བསྔལ་མ་གཏོགས་པ་དེ་བཞིན་ནོ། །གསུམ་པ་ན་ཡིད་བདེ་མེད། བཞི་པ་ན་བདེ་བ་ཡང་མེད། གཟུགས་མེད་དང་པོ་གསུམ་སྣ་གཟུགས་ཀྱི་དབང་པོ་བདུན་དང་བདེ་བ་ལ་སོགས་ང་་བཞི་མེད་དོ། །སྲིད་་་་་རྩེ་ན་ཉག་འུསྟེ་་ ་ ་ཅམ་པ་ལྟར་ན་དབང་པོ་ཐ་མ་གསུམ་མེད་དོ། །ཐེག་ཆེན་ལྟར་ན་ཡོད་དོ། །མདོར་ན་ཁམས་གསུམ་ན་ཡོད་པའི་ཟག་པ་དང་བཅས་པའི་དབང་པོ་རྣམས་འགོག་གོ །དབང་ཚོ།་རྟེན་མི།་་་་་་་

གྲོང་ཁྱེར་གྱིས་མཚོན་པའི་དབང་པོའི་རྟེན་ལ་ཞེན་པར་མི་རིགས་ཏེ་ས་སོགས་རྣམས་བསྡུ་བ་དང་མི་བསྡུ་བར་ཡང་དག་པར་མ་དམིགས་པའི་ཕྱིར། མདོ་ལས། གྲོང་ཁྱེར་གྱི་གཏམ་གྱི་སྤྱོར་བ་དང་རྗེས་སུ་སྦྱོརེ་བ་འ་དམི་—་་་་་གནས་ཏེ། དེ་ཅིའི་ཕྱིར་ཞེ་ན། དེ་ནི་འདི་ལྟར་ནམ་མཁའ་སྟོང་པ་ཉིད་ལ་གནས་པས་ཆོས་གང་ཡང་བསྡུ་བའམ་མི་བསྡུ་བར་ཡང་དག་པར་རྗེས་སུ་མ་མཐོང་བའི་ཕྱིར་རོ་ཞེས་གང་གསུངས་པ་བཞིན་ནོ། །གྲོང་ཁྱེར་གྱི་་སྒྲས་དབང་པོའི་རྟེན་སྟོན་པའི་རྒྱུ་མཚན་ཅི་ཞེ་ན། གྲོང་ཁྱེར་ནི་ལྕགས་བཟོ་བ་ལ་སོགས་པ་བཟོ་རིགས་བཅོ་བརྒྱད་ཡོད་པའི་གནས་ལ་ཟེར་ལ། དེ་སྐྱེ་བོ་མང་པོ་འདུ་བའི་གཞི་ཡིན་པ་བཞིན་དུ་དབང་པོའི་རྟེན་འབྱུང་བ་་་་བཞི་དང་། གཟུགས་སྒྲ་དྲི་རོ་རེག་བྱ་རྣམས་དབང་པའི་གཞི་ཡིན་པའི་རྒྱུ་མཚན་གྱིས་སོ། །དེ་ཡང་འདོད་ཁམས་ན་ཐམས་ཅད་ཡོད་ལ་ཁམས་གོང་མ་གཉིས་ན་དྲི་རོ་མེད་དེ་ཁམ་གྱི་ཟས་ལ་འདོད་ཆགས་དང་བྲལ་བའི་་་་་་ཕྱིར་རོ། །དེས་ན་གཟུགས་ཁམས་ན་དྲུག་ཡོད་ལ། གཟུགས་མེད་ན་བརྒྱད་ཀ་མེད་ཀྱང་དབང་པོའི་རྟེན་ཡོད་དེ། རིགས་མཐུན་པ་དང་སྲོག་ལ་ཡང་། །སེམས་ཀྱི་རྒྱུན་ནི་རྟེན་པ་ཡིན། །ཞེས་མཛོད་ལས་གསུངས་པ་བཞིན་ནོ། །དབང་པོ་ཡུལ་ནི། སོགས་པ་གྲོང་རྡལ་གྱིས་མཚོན་པའི་དབང་པོའི་ཡུལ་ལ་ཞེན་པར་མི་རིགས་ཏེ། གཟུགས་སོགས་རྣམས་འཕེལ་བ་དང་འགྲིབ་པ་ཡང་དག་པར་མི་དམིགས་པའི་ཕྱིར་རོ། །མདོ་་་་་་་

༄ཚོ། །ལས་།་ གྲོང་རྡལ་གྱི་སྦྱོར་བ་དང་རྗེས་སུ་སྦྱོར་བ་ལ་མི་གནས་ཏེ། དེ་ཅིའི་ཕྱིར་ཞེ་ན། དེ་ནི་འདི་ལྟར་ཡང་དག་པའི་མཐའ་ལས་འདས་པས་ཆོས་གང་ཡང་འཕེལ་བའམ་འགྲིབ་པ་ཡང་དག་པར་རྗེས་སུ་་་་མ་མཐོང་བའི་ཕྱིར་རོ་ཞེས་གང་གསུངས་པ་བཞིན་ནོ། །གྲོང་རྡལ་གྱི་སྒྲས་དབང་ཡུལ་སྟོན་པའི་རྒྱུ་མཚན་ཅི་ཞེ་ན། གྲོང་རྡལ་ནི་ཚོངས་པ་མང་པོ་ཡོད་པའི་གནས་ལ་ཟེར་ལ། དེ་སྐྱེ་བོ་འཕེལ་འགྲིབ་བྱེད་པའི་ཡུ་་ལ་་་་་་་ལམ་དེ་སྐྱེ་པོས་ལོངས་སྤྱོད་པའི་ཡུལ་ཡིན་པ་བཞིན་དུ་དབང་པོའི་ཡུལ་གཟུགས་དང་སྒྲ་དྲི་རོ་རེག་བྱ་དང་། ཆོས་རྣམས་ཀྱང་དབང་པོ་འཕེལ་འགྲིབ་བྱེད་པའི་ཡུལ་ལམ་དབང་པོས་ལོངས་སྤྱོད་པའི་ཡུལ་ཡིན་པའི་རྒྱུ་མཚན་་་གྱིས་སོ། །དེ་ལ་འདོད་པ་ན་ཡུལ་དྲུག་ཀ་ཡོད་ལ། གཟུགས་ན་དྲི་རོ་མ་གཏོགས་པ་བཞི། གཟུགས་མེད་ན་ཆོས་གཅིག་པུ་ཡོད་དོ། །རྒྱལ་པོ་དང་བློན་པོས་མཚོན་པའི་སེམས་དང་སེམས་བྱུང་ལ་ཞེན་པ་མི་རིགས་ཏེ་ཆོས་ཐམས་ཅད་གདོད་མ་ནས་རང་བཞིན་གྱིས་རྣམ་པར་དག་པའི་ཕྱིར་རོ། །མདོ་ལས། རྒྱལ་པོ་དང་བློན་པོའི་གཏམ་གྱི་སྦྱོར་བ་དང་རྗེས་སུ་སྦྱོར་བ་ལ་མི་གནས་ཏེ། དེ་ཅིའི་ཕྱིར་ཞེ་ན། ཆོས་ཐམས་ཅད་ཤིན་ཏུ་་་་་རྣམ་པར་དག་པའི་ཕྱིར་ཞེས་གང་གསུངས་པ་བཞིན་ནོ། །རྒྱལ་པོ་དང་བློན་པོའི་སྒྲས་གཙོ་བོ་སེམས་དང་། སེམས་བྱུང་རྣམས་སྟོན་པའི་རྒྱུ་མཚན་ཅི་ཞེ་ན། རྒྱལ་པོས་བློན་པོ་ལ་དབང་སྒྱུར་བ་བློན་པོ་རྒྱལ་པོའི་དབང་་་

བསྒྱུར་བྱ་ཡིན་པ་བཞིན་དུ། གཙོ་བོ་སེམས་ཀྱིས་རང་གི་འཁོར་སེམས་བྱུང་ལ་དབང་བསྒྱུར་བ་དང་སེམས་བྱུང་རྣམས་རང་གི་གཙོ་བོ་སེམས་ཀྱི་དབང་བསྒྱུར་བྱ་ཡིན་པའི་རྒྱུ་མཚན་གྱིས་སོ། །མདོར་ན། ཆོས་ཅན།རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་གྲོང་གིས་མཚོན་པའི་དབང་པོ་དང་། གྲོང་ཁྱེར་གྱིས་མཚོན་པའི་དབང་རྟེན་དང་། སོགས་པ་གྲོང་རྡལ་གྱིས་མཚོན་པའི་དབང་ཡུལ་དང་། རྒྱལ་པོ་་་་་་དང་བློན་པོས་མཚོན་པའི་སེམས་སེམས་བྱུང་རྣམས་ལ་བདེན་པར་ཞེན་པ་དང་། ཀུན་ནས་ཉོན་མོངས་ཀྱི་དབང་པོ་དང་དབང་རྟེན་དང་དབང་ཡུལ་དང་སེམས་སེམས་བྱུང་དང་བཅས་པ་སྤང་བྱ། དེ་རྣམས་བདེན་མེད་དུ་་་་རྟོགས་པའི་བར་ཆད་མེད་ལམ་ལ་གཉེན་པོ། །དེ་གཉིས་རང་རྒྱུད་ཀྱི་ཀུན་གཞིའི་ཐང་ལ་གཡུལ་འགྱེད་པ་ལ། སྦྱོར་བ་དང་པོར་ཞེན་པ་དང་རྗེས་སུ་སྦྱོར་བ་ཕྱིས་ཤིན་ཏུ་ཞེན་པ་སྤངས་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། དེ་ལྟ་བུའི་ཞེན་པ་སྤངས་པ་ཡིན་ཏེ། ཆོས་ཐམས་ཅད་རང་བཞིན་གྱིས་སྟོང་པར་མངོན་སུམ་དུ་རྟོགས་པའི་སེམས་དཔའ་ཡིན་པའི་ཕྱིར་རོ། །འགོག་པའི་སྐབས་སུ་གཏམ་སྨོས་པའི་དགོས་པ་ཅི་ཞེ་ན།མཐོང་སྤང་རགས་པ་རྣམས་སྡུག་ཀུན་ཤེས་པའི་དུས་སུ་བཅོམ་ནས། འགོག་པའི་ཤེས་པ་ནི་མཐོང་སྤང་མིང་ཙམ་ལྟ་བུའི་གཉེན་པོར་ཤེས་པའི་ཕྱིར་སྨོས་སོ། །མདོར་ན། འགོག་བདེན་གྱི་དབང་དུ་བྱས་པའི་རྣམ་པ་་་་་་

༄ཚོ། །བཞི་ཡིན་ནོ། །མཐོང་ལམ་ལ་ཆོས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་སེར་སྣ་ལ་སོགས་པ་ལ་དང་པོར་མངོན་་་་་་ཞེན་དང་། ཕྱིས་ཤིན་ཏུ་མངོན་པར་ཞེན་པ་སྤངས་པའི་རྗེས་ཐོབ་སོགས་སྔར་བཞིན་ནོ། །ཡང་གནས་པ་བཀག་ནས་སྒོམ་མོ། །གང་གིས་ན། མཐོང་ལམ་ལམ་ལ་ཆོས་བཟོད་ལ་གནས་པའི་བྱང་སེམས་དབང་་་་་་་འབྲིང་གིས་སོ། །གང་ལ་ན། སེར་སྣ་དང་། ཚུལ་ཁྲིམས་འཆལ་པ་ལ་སོགས་པ་ཕྱིན་དྲུག་གི་མི་མཐུན་ཕྱོགས་ལའོ། །གང་ན། སྦྱོར་བ་དང་པོར་མངོན་པར་ཞེན་པ་དང་། རྗེས་སུ་སྦྱོར་བ་ཕྱིས་ཤིན་ཏུ་མངོན་་་་་པར་ཞེན་པའི་སྒོ་ནས་གནས་པའོ། །དེའི་རྒྱུ་མཚན་ཅི་ཞེ་ན། དེས་སྦྱིན་པ་ལ་སོགས་པའི་ཁྱད་པར་སྦྱིན་སོགས་འཁོར་གསུམ་རྣམ་པར་དག་པ་རྟོགས་ཤིང་ཐོབ་པས་སོ། །མདོ་ལས། དེ་སྦྱིན་པའི་ཕ་རོལ་ཏུ་ཕྱིན་པ་་་ལ་སྤྱོད་པའི་ཚེ། སེར་སྣའི་གཏམ་གྱི་སྦྱོར་བ་དང་རྗེས་སུ་སྦྱོར་བ་ལ་མི་གནས་སོ། །དེ་བཞིན་དུ་ཚུལ་ཁྲིམས་ལ་སྦྱོད་པ་སོགས་ལ་སྦྱར་ནས་གསུངས་སོ། །མཐོང་ལམ་ལམ་ལ་ཆོས་ཤེས་ལ་གནས་པའི་བྱང་སེམས་་་་་་་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་དོན་དམ་པར་རྟོགས་པའི་ཆོས་རྡུལ་ཙམ་ཡང་མི་དམིགས་པར་མངོན་སུམ་དུ་རྟོགས་པའི་རྗེས་ཐོབ་སོགས་སྔར་བཞིན་ནོ། །

ཆོས་ཅན། དོན་དམ་པར་རྟོགས་པའི་རྡུལ་ཙམ་ཡང་མི་དམིགས་པར་རྟོགས་པ་ཡིན་ཏེ། དོན་དམ་པར་ཆོས་ཐམས་ཅད་རྣམ་པར་ཐར་པའི་སྒོ་གསུམ་གྱི་ངོ་བོ་ཡིན་པར་རྟོགས་པས་སོ། །མདོ་ལས། ཕྱིར་མི་ལྡོག་་་་་་་པའི་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པ་ནང་སྟོང་པ་ཉིད་ལ་གནས་པར་ནས། སངས་རྒྱས་ཀྱི་ཆོས་མ་འདྲེས་པ་རྣམས་ལ་གནས་པ་ནི་འདི་སྙམ་དུ་བདག་ནི་ཕྱིར་ལྡོག་པའམ་ཕྱིར་མི་ལྡོག་པ་མ་ཡིན་ནོ་སྙམ་ནས་་་་་་ཡང་མི་བྱེད་དེ། ཐེ་ཚོམ་མི་སྐྱེ་ཞིང་རང་གི་ས་ལ་དོགས་པ་མེད་དོ། །དེ་ཅིའི་ཕྱིར་ཞེ་ན། དེ་ནི་འདི་ལྟར་དེས་ཕྱིར་མི་ལྡོག་པ་དང་ཕྱིར་མི་ལྡོག་པ་མ་ཡིན་པའི་ཆོས་རྡུལ་ཙམ་ཡང་དག་བར་རྗེས་སུ་མི་མཐོང་བའི་ཕྱིར་རོ་་་ཞེས་གང་གསུངས་པ་བཞིན་ནོ། །མཐོང་ལམ་ལམ་ལ་རྗེས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་གཞི་ལམ་རྣམ་གསུམ་རང་བཞིན་་མེད་པར་རྟོགས་པའི་མཁྱེན་གསུམ་གྱི་རང་གི་ས་གསུམ་ལ་ཇི་ལྟ་བ་བཞིན་དུ་ངེས་པའི་སྒོ་ནས་གནས་པའི་རྗེས་ཐོབ་སོགས་སྔར་བཞིན་ནོ། །ཆོས་ཅན། རང་གི་ས་གཞི་ལམ་རྣམ་གསུམ་རང་བཞིན་མེད་པར་རྟོགས་པའི་་མཁྱེན་གསུམ་ལ་ཇི་ལྟ་བ་བཞིན་དུ་ངེས་པའི་སྒོ་ནས་གནས་པ་ཡིན་ཏེ། ཡང་དག་པའི་དོན་ལ་མངོན་པར་ཡིད་ཆེས་ཐོབ་པའི་སྒོ་ནས་སྒོམ་པའི་ཕྱིར་རོ། །མདོ་ལས། རབ་འབྱོར་བྱང་ཆུབ་སེམས་དཔའ་དེ་ནི་རང་གི་ས་་

༄༅། །ལ་གནས་པ་དང་། རང་གེ་ས་ལ་གཞན་གྱེ་རག་མ་ལས་པ་དང་། རང་གི་ས་ལ་རྫི་བ་མེད་པ་ཡིན་ནོ། །དེ་ཅིའི་ཕྱིར་ཞེ་ན། རབ་འབྱོར་དེ་ནི་འདི་ལྟར། ཕྱིར་མི་ལྡོག་པའི་བྱང་ཆུབ་སེམས་དཔའ་་་་་་ཆེན་པོ་དེ་ནི་དེ་ལྟར་གནས་པ་མི་འཕྲོག་པའི་ཡེ་ཤེས་དང་ལྡན་པ་ཡིན་པའི་ཕྱིར་རོ་ཞེས་གང་གསུང་པ་བཞིན་ནོ། །འཕགས་པ་ལྟར་ན་ས་གསུམ་པ་ནི་སྔར་བཞིན་དང་། ཡང་ན་བར་ཆད་མེད་ལམ་དང་རྣམ་གྲོལ་ལམ་དང་ཁྱད་པར་གྱི་ལམ་དང་གསུམ་མོ། །ཤཱནྟི་པ་ལྷར་ན། ས་གསུམ་ནི་གནས་གསུམ་སྟེ། ཆོས་ཐམས་ཅད་ནི་སྐྱེ་བ་མེད་པའི་གནས་དང་། ཡང་དག་པར་རྫོགས་པའི་བྱང་ཆུབ་ནི་ཐོབ་པར་བྱ་བའི་གནས་དང་། ཐེག་པ་ཆེན་པོ་ནི་དེ་བཞིན་གཤེགས་པས་གསུངས་པའ་གནས་ཏེ་གནས་དེ་གསུམ་ལ་གནས་པ་ནི་བདུད་རྣམས་ཀྱིས་ཀྱང་མི་ཕྱེད་པའོ། །མཐོང་ལམ་ལམ་ལ་རྗེས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། མཐའ་གཅིག་ཏུ་གཞན་དོན་ལ་གཞོལ་བའི་སྒོ་ནས་རྣམ་མཁྱེན་དང་ལམ་ཤེས་ཀྱི་ཆོས་ཀྱི་དོན་དུ་སྲོག་གཏོང་བར་ནུས་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པའི་སེམས་་་་་་་དཔའ་ཡིན་པའི་ཕྱིར། མདོ་ལས། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་ནི་ཡུམ་ལ་སྤྱོད་པའི་ཚེ། དམ་པའི་ཆོས་ཡོངས་སུ་གཟུང་བའི་ཕྱིར་བདག་ཀྱང་ཡོངས་སུ་གཏོང་བར་བྱེད།

སྲོགཀྱང་ཡོངསསུགཏོང་བར་བྱེད་དོ་ཞེས་གང་གསུངས་པ་བཞིན་ནོ། །དེ་ལ་བདག་གཏོང་བ་ནི། ལུས་གཏོང་བའོ། །སྲོག་གཏོང་བ་ནི་སེམས་གཏང་བའོ། །གཉིས་ཀ་སྨོས་པ་ནི་སོ་སོ་བ་དང་། མཐའ་དག་་་་་་་གཏོང་བར་ཤེས་པའི་དོན་དུ་ཡིན་ནོ་ཞེས་པ་ནི་སློབ་དཔོན་གྱི་དགོངས་པ་ཡིན་ནོ། །མདོར་ན་ལམ་བདེན་གྱི་དབང་དུ་བྱས་པའི་རྣམ་པ་བཞི་ཡིན་ནོ། །གསུམ་པ་བསྡུས་ཏེ་བསྟན་པ་ནི། མཐོང་ལམ་གྱི་མིང་ཅན་གྱི་་་་་་་མངོན་རྟོགས་ལ་གནས་པའི་བྱང་ཆུབ་སེམས་དཔའ་དབང་འབྲིང་རྫོགས་པའི་བྱང་ཆུབ་ལས་ཕྱིར་མི་ལྡོག་པར་སྒྲུབ་པའི་མཚན་ཉིད་དེ་རྟགས་ཡིན་ནོ། །གང་ན། རང་རྒྱུ་མཉམ་བཞག་གིས་སྐྱེད་པའི་རྗེས་ཐོབ་རྣམས་ཡིན་་པས་སྐྱེད་དོ། །གང་གིས་ན། གོང་དུ་བསྟན་པ་དེ་ལྟར་བཟོད་པ་དང་ཤེས་པའི་སྐད་ཅིག་མ་བཅུ་དྲུག་གི་མིང་ཅན་དུ་གྱུར་པའི་མཉམ་གཞག་སྐད་ཅིག་མ་བཅུ་དྲུག་གིས་སོ། །གང་གིས་ཚེ་ན། མཉམ་གཞག་འདི་་་་་་་རྣམས་ཡང་དག་པར་ཐོབ་པའི་རྗེས་སུའོ། །གང་ན། དེ་དག་གི་འབྲས་བུ་གཟུགས་ལ་སོགས་པར་བདེན་པར་ཞེན་པའི་འདུ་ཤེས་ལྡོག་པའི་དག་པ་འཇིག་རྟེན་པའི་སྤྱོད་པ་ཁྱད་པར་ཅན་ལ་སོགས་པ་བཅུ་དྲུག་གོ །ཇི་་་་ལྔར་ན། མཉམ་བཞག་བཅུ་དྲག་གིས་འབྲས་བུ་བཅུ་དྲག་རིམ་པ་བཞིན་དུའོ། །དེ་དག་ལ་ཅིའི་ཕྱིར་དག་པ་འཇིག་རྟེན་པ་ཞེས་བརྗོད་ཅེ་ན། གཟུང་བ་དང་འཛིན་པར་མངོན་པར་མ་ཞེན་པའི་རྣམ་པ་ཅན་ཡིན་པའི་རྒྱུ་་་་

༄༅། །མཚན་གྱིས་དག་པ་དང་རྗེས་ཐོབ་ཀྱི་སེམས་ཀྱིས་བསྡུས་པའི་རྒྱུ་མཚན་གྱིས་འཇིག་རྟེན་པ་ཞེས་བརྗོད་དོ། །ངག་དོན་ནི། གང་གི་སྦྱོར་བ་གང་རུང་གཅིག་དགོད་དོ། །བརྒལ་ལན་ནི། འོ་ན་དེ་འདྲའི་སྐད་ཅིག་བཅུ་དྲུག་ནི་ཞེས་མཉམ་བཞག་སྐད་ཅིག་མ་བཅུ་དྲུག་ཏུ་བཤད་པ་དང་འགལ་འོརྫོ་ཞེ་ན། མི་འགལ་ཏེ། རྒྱུ་མཉམ་བཞག་སྐད་ཅིག་མ་བཅུ་དྲུག་གི་མིང་གིས་དེ་རྣམས་ཀྱི་འབྲས་བུ་རྗེས་ཐོབ་ཀྱི་སྤྱོད་པ་ཁྱད་པ་ར་་་་་་ཅན་ལ་ཉེ་བར་བཏགས་ནས་བཤད་པས་སོ། །འོ་ན་ཆོས་གསུམ་པོ་གང་ཞེ་ན། འདོགས་པའི་རྒྱུ་མཚན་ནི་རྒྱུ་མཉམ་བཞག་རང་དང་གཟུང་འཛིན་དུ་མངོན་པར་ཞེན་པ་མེད་པར་མཐུན་པའི་རྒྱུ་མཚན་གྱིས་སོ། །དགོས་པ་ནི་བདེན་གཉིས་ཟུང་འཇུག་དུ་འབྲེལ་བར་སྒོམ་པས་ན་རྣལ་འབྱོར་པ་བྱང་སེམས་འཕགས་པ་རྣམས་ཀྱི་རྗེས་ཐོབ་ཀྱི་ཐ་སྙད་ཕལ་ཆེར་ནི་སེམས་ཅན་འདུལ་བའི་དགོས་པའི་དབང་མ་གཏོགས་པ་ཐམས་ཅད་དུ་རྟོགས་པ་་་་་་་མཉམ་བཞག་དང་གཟུང་འཛིན་དུ་མངོན་པར་ཞེན་པ་མེད་པར་མཐུན་པ་ཁོ་ན་ཡིན་ནོ་ཞེས་ཤེས་པར་བྱ་བའི་ཕྱིར་དུའོ། །དངོས་ལ་གནོད་བྱེད་ནི་རང་རྒྱུ་མཉམ་བཞག་རྒྱུད་ལ་ལྡན་པའི་བྱང་སེམས་རྣམས་མངོན་ཤེས་མེད་་་་་པའི་གང་ཟག་འགའ་ཞིག་གི་ངོར་རྫོགས་པའི་བྱང་ཆུབ་ལས་ཕྱིར་མི་ལྡོག་ཏུ་སྒྲུབ་པའི་རྟགས་ཡང་དག་པ་ཡིན་ནོ། །མཉམ་བཞག་དངོས་མ་ཡིན་པ་དེ་ལྟ་མ་ཡིན་པར་དངོས་ཡིན་ན་འདིར་དངོས་སུ་བསྟན་པའི་སྐད་ཅིག་མ་་་་

བཅུ་དྲུག་གི་མིང་ཅན་གྱི་སྤྱོད་པ་ཁྱད་པར་ཅན་རྣམས་ཆོས་ཅན། རང་རྒྱུ་མཉམ་བཞག་རྒྱུད་ལ་ལྡན་བཞིན་པའི་རྣལ་འབྱོར་པ་མངོན་པར་ཤེས་པ་མེད་པའི་གང་ཟག་གཞན་འགའ་ཞིག་གི་ངོར། རྫོགས་པའི་བྱང་ཆུབ་ལས་ཕྱིར་མི་ལྡོག་པར་ཡིད་ཆེས་པར་བྱེད་པའི་མཚན་ཉིད་དེ་རྟགས་ཡང་དག་ཇི་ལྟར་ཡིན་ཏེ་མ་ཡིན་པར་ཐལ། འཕགས་པའི་རྒྱུད་ཀྱི་མཉམ་བཞག་དངོས་ཡིན་པའི་ཕྱིར། ཁྱབ་པ་ཡོད་དེ། རྣལ་འབྱོར་པ་འཕགས་པའི་་་་་་་རྒྱུད་ལ་ཡོད་པའི་མཉམ་གཞག་སྐད་ཅིག་མ་རྣམས་སོ་སོ་རང་གིས་རིག་པ་དང་རང་དང་རྒྱུད་ཚོད་མཉམ་པ་དང་། གོང་མ་རྣམས་ཀྱིས་རིགས་ཀྱིས་བློ་དམའ་བ་རྣམས་ཀྱིས་དངོས་སུ་མི་རིགས་པའི་ཕྱིར་རོ། །གསུམ་པ་་་་་་་སྒོམ་ལམ་པ་ཕྱིར་མི་ལྡོག་ཏུ་སྒྲུབ་པ་ལ་སྒོམ་ལམ་གྱི་ཁྱད་པར་དང་། ཁྱད་པར་གྱི་གཞི་སྒོམ་ལར་གྱི་ངོ་བོ་དང་། ངེའི་ངབྱེ་བ་དང་། ངེ་ལ་ཪྴཇི་་རེཕྲོས་ཏེ་གནས་སྐབས་ཀྱི་འབྲས་བུ་ན་་རྩོད་པ་སྤང་ང།་དང་། དེ་ལས་་་་་་་འཕྲོས་ཏེ། གནས་སྐབས་ཀྱི་བྱེད་པ་ལ་རྩོད་པ་སྤང་བ་དང་། དེ་ལས་འཕྲོས་རྟེ་མཐར་ཐུག་གི་།༣བྲས་བུ་འ་རྩོད་པ་སྤང་བ་དང་། ཕྱིར་མི་ལྡོག་གི་རྟགས་དངོས་བཤད་པ་དང་བདུན་ལས་དང་པོ་ནི། སྒོམ་པའི་ལམ་་་་ནི་ཟབ་པ་སྟེ། །ཟབ་མོ་སྟོང་པ་ཉིད་ལ་སོགས། །ཟབ་པ་དེ་ནི་སྒྲོ་འདོགས་དང་། །སྐུར་པའི་མཐའ་ལས་གྲོལ་བ་ཉིད། །ཅེས་བྱ་བས་གསུངས་ཏེ། འདི་ལ་གསུམ་ལས་མཚམས་སྦྱར་བ་ནི། མཐོང་ལམ་པ་ཕྱིར་

༄༅། །མི་ལྡོག་པའི་རྟགས་བཤད་ནས་དེའི་འོག་ཏུ་སྒོམ་ལམ་གྱི་ངོ་བོ་དང་། རྟགས་ཀྱི་རེ་ཞིག་སྟེ་དང་པོར་སྒོམ་པའི་ལམ་གྱི་ཁྱད་པར་འཆད་དོ། །དེའི་རྒྱུ་མཚན་ཁྱད་པར་མ་བཟུང་བར་ཁྱད་པར་ཅན་གྱི་བློ་མི་སྐྱེ་་བས་སོ། །དགོས་པ་ཁྱད་པར་ཅན་སྒོམ་ལམ་ངོས་ཟིན་པར་བྱ་བའི་ཕྱིར་དུའོ། །ཁྱད་པར་མ་བཟུང་བར་ཁྱད་པར་ཅན་གྱི་བློ་མི་སྐྱེ་བར་གང་གིས་གྲུབ་ཅེ་ན། མཁས་པའི་གཞུང་ལུགས་ཚད་མ་རྣམ་འགྲེལ་ལས།ཁྱད་པར་དང་ནི་ཁྱད་པར་གཞི། །འབྲེལ་དང་འཇིག་རྟེན་གཞུང་ལུགས་ནི། །བཟུང་ནས་དེ་དག་སྡོམ་བྱས་ཏེ། །དེ་ལྟར་རྟོགས་ཀྱི་གཞན་དུ་མིན། །ཞེས་འབྱུང་བའི་ཕྱིར་རོ། །ཁ་ཅིག་ན་རེ། དེའི་འོག་ཏུ་སྒོམ་་་པའི་ལམ་ལ་གནས་པའི་བྱང་སེམས་ཕྱིར་མི་ལྡོག་པའི་རྟགས་བརྗོད་རིགས་མོད་ཅེ་ན། དོན་ལ་སྐྱེད་རིམ་གྱི་དབང་དུ་བྱས་ན་དེ་ལྟ་རིགས་པ་ཡིན་པ་ལས་འདིར་བཤད་པའི་རིམ་པའི་དབང་དུ་བྱས་པ་ཡིན་པས་ཉེས་པ་མེད་་་དོ་།་ །བསྡུས་དོན་ནི། ཐེག་ཆེན་གྱི་འཇིག་རྟེན་ལས་འདས་པའི་སྒོམ་ལམ་ཆོས་ཅན། ཟབ་པ་ཡིན་ཏེ། སྟོང་ཉིད་མངོན་སུམ་དུ་མཐོང་ཟིན་རྒྱུན་ལྡན་དུ་སྒོམ་པའི་སྒོ་ནས་རྟོགས་པ་མ་ལུས་པར་རྫོགས་པར་བྱེད་པའི་་་ལམ་ཡིན་པའི་ཕྱིར། མདོ་ལས། བཅོམ་ལྡན་འདས་བྱང་ཆུབ་སེམས་དཔའ་ཆེན་པོ་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་ཚེ། གང་ལ་གནས་ཤིང་དྲན་པ་ཉེ་བར་གཞག་པ་བཞི་ནས། སངས་རྒྱས་ཀྱི་ཆོས་མ་འདྲེས་པ་་་

རྣམས་གོ་་རྫོགས་པར་བགྱིད་པའི་གནས་ཟབ་མོ་ཟབ་མོ་རྣམས་ལེགས་པར་བསྟན་དུ་གསོལ་ཞེས་གང་གསུངས་པ་བཞིན་ནོ། །གནས་ཞེས་བརྗོད་པ་ནི་སྒོམ་ལམ་དེ་རྒྱུན་དང་ལྡན་པར་བསྟན་པའི་དོན་ཏོ། །ཟབ་་་་མོ་ཟབ་མོ་ཞེས་བཟླས་ཏེ་བརྗོད་པ་ནི་དེ་སྒོམ་པ་ཡང་ནས་ཡང་དུ་གོམས་པར་ཤེས་པར་བྱེད་པའི་དོན་དུ་ཡིན་ནོ། །ཡང་སྒོམ་ལམ་འདིའི་བསྒོམ་བྱ་ཟབ་པ་གང་ཞིག་ཡིན་ཞེ་ན། བསྒོམ་བྱ་ཟབ་མོ་ནི་སྟོང་པ་ཉིད་དང་།སོགས་པ་ཡང་དག་པའི་མཐའི་བར་རྣམས་ཡིན་ནོ། །མདོ་ལས། རབ་འབྱོར་ཟབ་མོ་ཞེས་བྱ་བ་འདི་ནི་སྟོང་པ་ཉིད་ཀྱི་ཚིག་བླ་དྭགས་སོ། །མཚན་མ་མེད་པ་དང་སྨོན་པ་མེད་པ་དང་མངོན་པར་འདུ་བྱ་བ་མེད་པ་དང་སྐྱེ་བ་མེད་པ་དང་འདོད་ཆགས་དང་བྲལ་བ་དང་འགོག་པ་དང་ཞི་བ་དང་དེ་བཞིན་ཉིད་དང་ཡང་དག་པའི་མཐའི་ཚིག་བླ་དྭགས་སོ་ཞེས་གང་གསུངས་པ་བཞིན་ནོ། །རྒྱུ་མཚན་ཅིའི་ཕྱིར་སྟོང་པ་ཉིད་ལ་སོགས་པ་ཟབ་མོ་ཡིན་ཞེ་་ན་།་ སྟོང་པ་ཉིད་ནས། ཡང་དག་པའི་མཐའི་བར་ཆོས་དབྱིངས་ཟབ་མོ་དེ་ནི་མཐར་འཛིན་ཅན་གྱི་བློ་ངོར་ཟབ་པ་ཡིན་ཏེ་སྒྲོ་སྐུར་གྱི་མཐའ་ལས་གྲོལ་བའི་དེ་བཞིན་ཉིད་ཡིན་པའི་ཕྱིར། མདོ་ལས། རབ་འབྱོར་་་་་་་གཟུགས་ཀྱི་དེ་བཞིན་ཉིད་དེ་ལ་གཟུགས་མེད་ལ་གཟུགས་ལས་གུད་ན་ཡང་དེ་བཞིན་ཉིད་མེད་དེ། གཟུགས་ཀྱི་དེ་བཞིན་ཉིད་དེ་ནི་དེ་ལྟ་བུའོ། །དེ་བཞིན་དུ་ཕུང་པོ་བཞི་དང་སྐྱེ་མཆེད་ནས་། རྣམ་མཁྱེན་གྱི་བར་ལ་་་་་་

༄༅། །སྦྱར་ནས་གསུངས་པ་ཡིན་ནོ། །འཕགས་པའི་ལུགས་སོ། །ཚིག་དོན་ནི། ཐེག་ཆེན་གྱི་འཇིག་རྟེན་ལས་འདས་པའི་སྒོམ་ལམ་ཆོས་ཅན། ཟབ་པ་ཡིན་ཏེ། གཞན་དོན་དུ་བསྒོམ་བྱ་ཟབ་མོ་མངོན་་་་་སུམ་དུ་མཐོང་ཟིན་རྒྱུན་ལྡན་དུ་སྒོམ་པའི་སྒོ་ནས་རྟོགས་པ་མ་ལུས་པར་རྫོགས་པར་བྱེད་པའི་ལམ་ཡིན་པའི་ཕྱིར། ཡང་སྒོམ་ལམ་འདིའི་བསྒོམ་བྱ་ཟབ་མོ་གང་ཞིག་ཡིན་ཞེ་ན། ཆོས་དབྱིངས་གཅིག་ལ་ལྡོག་པའི་དབྱེ་་་་་་་བས་བཅུ་གཅིག་གོ །ལྡོག་པའི་དབྱེ་བས་ཇི་ལྟར་ཕྱེ་ཞེ་ན། ཆོས་དབྱིངས་གཅིག་ལ་འཛིན་པ་དང་བྲས་བས་ན་སྟོང་པ་ཉིད་དང་། སོགས་པ་གཟུང་བར་བྱ་བ་མེད་པས་ན་མཚན་མ་མེད་པ་དང་། གཉིས་སུ་མེད་པའི་་་ཡེ་ཤེས་ཀྱིས་རྟོགས་པར་བྱ་བར་ཡང་དོན་དམ་པར་མེད་པས་ན་སྨོན་པ་མེད་པ་དང་། སྐྱེ་འགག་གནས་གསུམ་དང་བྲལ་བས་ན་མངོན་པར་འདུ་མི་བྱེད་པ་དང་། རྒྱུ་མེད་པས་ན་མ་བྱུང་བ་དང་། ཉིང་མཚམས་སྦྱོར་བ་་་དང་བྲལ་བས་ན་མ་སྐྱེས་པ་དང་། མཐོང་ལམ་གྱི་མི་མཐུན་ཕྱོགས་དང་བྲལ་བས་ན་དངོས་པོ་མེད་པ་དང་། སྒོམ་ལམ་གྱི་མི་མཐུན་ཕྱོགས་དང་བྲལ་བས་ན་འདོད་ཆགས་དང་བྲལ་བ་དང་། མ་འོངས་པའི་སྡུག་བསྔལ་་མི་སྐྱེད་པས་ན་འགོག་པ་དང་མཚན་མ་མེད་པ་དང་ཞི་བ་དང་། བདེ་བར་གནས་པའི་གཞི་ལ་གནས་པས་ན་མྱ་ངན་ལས་འདས་པ་དང་། མཐོང་བའི་ཆོས་ལ་སྡུག་བསྔལ་ལ་རབ་ཏུ་སྤྱོད་པའི་འབྲས་བུ་མེད་པས་ན་བྲལ་་་་་

བར་གྱུར་པ་ཡིན་ནོ། ཁྱུ་མཚན་ཅིའི་ཕྱིར་སྟོང་པ་ཉིད་ལ་སོགས་པ་ཟབ་མོ་ཡིན་ཞེ་ན། སྟོང་ཉིད་ལ་སོགས་པའི་ཆོས་དབྱིངས་ཟབ་མོ་གང་ཡིན་པ་དེ་ནི། ཆོས་ཅན་མཐར་འཛིན་ཅན་གྱི་བློ་ངོར་ཟབ་མོ་ཡིན་ཏེ།གཟུགས་སོགས་དང་གཅིག་ཏུ་སྒྲོ་འདོགས་དང་། གཞན་དུ་སྐུར་བ་འདེབས་པའི་མཐའ་ལས་གྲོལ་བའི་དེ་བཞིན་ཉིད་ཡིན་པའི་ཕྱིར། ཆོས་ཅན། གཟུགས་སོགས་དང་གཅིག་དང་ཐ་དད་ཀྱི་སྒྲོ་སྐུར་གྱི་མཐའ་ལས་་་་་་་གྲོལ་བ་ཡིན་ཏེ། གཟུགས་ལ་སོགས་པ་དང་དེ་ཉིད་དུ་ཡང་མེད་ཅིང་གཞན་པ་ཡང་མ་ཡིན་པའི་དེ་བཞིན་ཉིད་ཡིན་པས་སོ། །འགྲེལ་ཆེན་ནོ། །གཉིས་པ་ནི། ངེས་འབྱེད་ཡན་ལག་དང་མཐོང་བའི། །ལམ་དང་་་་སྒོམ་པའི་ལམ་ཉིད་ལ། །ཡང་དང་ཡང་དུ་སེམས་པ་དང་། །འཇལ་དང་ངེས་རྟོགས་སྒོམ་པའི་ལམ། །ཞེས་བྱ་བས་གསུངས་ཏེ། འདི་ལ་གསུམ་ལས་མཚམས་སྦྱར་བ་ནི། གོང་དུ་བསྟན་པའི་ཚུལ་དེ་ལྟར་སྒོམ་་་་་་་ལམ་གྱི་ཁྱད་པར་བསྟན་ནས་ཁྱད་པར་གྱི་གཞི་ལམ་གྱི་ངོ་བོ་འཆད་དོ། །དེའི་རྒྱུ་མཚན་ཁྱད་པར་རྟོགས་ན་ཁྱད་པར་ཅན་རྟོགས་སླ་བས་སོ། །བསྡུས་དོན་ནི། སྒོམ་མོ། གང་གིས་ན། ས་གཉིས་པ་ལ་གནས་པའི་་བྱང་ཆུབ་སེམས་དཔས་སོ། །ཡུལ་གང་ལ་དམིགས་ནས་ན། ངེས་འབྱེད་ཡན་ལག་དང་མཐོང་ལམ་དང་སྒོམ་ལམ་དུ་རྟོགས་པའི་དོན་རྣམས་ལའོ། །གང་གི་སྒོ་ནས་ན། ཐོས་པའི་ཤེས་རབ་ཀྱིས་སེམས་པ་དང་།

༄ཚོ། །བསམ་པའི་ཤེས་རབ་ཀྱིས་འཇལ་བ་དང་། སྒོམ་པའི་ཤེས་རབ་ཀྱིས་ངེས་པར་རྟོགས་པའི་སྒོ་ནས་སོ། །ཇི་ལྟར་ན། ཡང་དང་ཡང་སྟེ་རྒྱུན་ལྡན་དུའོ། །དགོས་པ་ཅིའི་ཕྱིར་དུ་ན། སྒོམ་སྤང་རྣམ་་་་་་་པར་རྟོག་པ་རྣམས་སྤང་བར་བྱ་བའི་ཕྱིར་དུའོ། །སྒོམ་ལམ་དེ་ཉིད་ཇི་ལྟར་ན་ཡུལ་དུ་བྱེད་པ་ཡིན་ཞེ་ན། སྒོམ་ལམ་ནི་རྒྱུན་ཆགས་པ་ཡིན་པའི་རྒྱུ་མཚན་གྱིས། སྒོམ་ལམ་སྐད་ཅིག་སྔ་མ་སྔ་མ་རྣམས་ཕྱི་མ་ཕྱི་མ་རྣམས་་་་ཀྱི་ཡུལ་ཡིན་པས་ཉེས་པ་མེད་དོ། །དེས་ན་སྦྱོར་མཐོང་སྒོམ་གསུམ་དུ་རྟོགས་པའི་དོན་རྣམས་ཐོས་བསམ་སྒོམ་གསུམ་གྱི་ཤེས་རབ་ཀྱི་སྒོ་ནས་རྒྱུན་ལྡན་དུ་སེམས་འཇལ་ངེས་པར་རྟོག་པའི་ཐེག་པ་ཆེན་པོའི་མངོན་པར་་་་་་་རྟོགས་པ་ནི་ཐེག་ཆེན་གྱི་སྒོམ་པའི་ལམ་ཡིན་ནོ། །མདོ་ལས། རབ་འབྱོར་གང་གི་ཚེ་བྱང་ཆུབ་སེམས་དཔའ་ཆེན་པོས་ཡུམ་ལས་ཇི་ལྟར་གསུངས་པ་བཞིན་དུ་བདག་གིས་འདི་ལྟར་གནས་པར་བྱའོ། །ཡུམ་ལས་ཇི་ལྟར་ཉེ་བར་བསྟན་པ་བཞིན་དུ་བདག་གིས་འདི་ལྟར་བསླབ་པར་བྱའོ། །ཡུམ་ལས་ཇི་སྐད་བཤད་པ་བཞིན་དུ་བདག་གིས་འདི་ལྟར་བསྒྲུབ་པར་བྱའོ་སྙམ་པས་ཡུམ་དང་ལྡན་པའི་གནས་ཟབ་མོ་ཟབ་མོ་འདི་དག་ལ་སེམས་པར་་་་་འགྱུར་འཇལ་བར་འགྱུར་ངེས་པར་རྟོགས་པར་འགྱུར་ཞེས་གང་གསུངས་པ་བཞིན་ནོ། །ངག་དོན་ནི། ས་གཉིས་པའི་ཡེ་ཤེས་ཆོས་ཅན། སྒོམ་ལམ་ཡིན་ཏེ། སྦྱོར་ལམ་མཐོང་སྒོམ་གསུམ་དུ་རྟོགས་པའི་དོན་རྣམས་་་

རྒྱུན་ལྡན་དུ་སྒོམ་པའི་རྗེས་ལ་མངོན་རྟོགས་ཡིན་པའི་ཕྱིར། ཚིག་དོན་ནི། སྒོམ་མོ། །གང་གིས་ན། ས་བཅུ་པའི་བྱང་ཆུབ་སེམས་དཔས་སོ། །ཡུལ་གང་ལ་ན། ངེས་པར་འབྱེད་པའི་ཡན་ལག་དང་། །སོགས་པ་མཐོང་ལམ་སྒོམ་ལམ་གསུམ་གྱིས་ངེས་པར་མཐོང་བའི་དོན་ནོ། །གང་གི་སྒོ་ནས་ན། ཐོས་པ་ལས་བྱུང་བའི་ཤེས་རབ་བམ་ཏིང་འཛིན་གྱི་སྦྱོར་བ་ལས་བྱུང་བའི་ཤེས་རབ་ཀྱིས་སེམས་པ་དང་། བསམ་པ་་་་་་་ལས་བྱུང་བའམ་ཏིང་ངེ་འཛིན་གྱི་དངོས་གཞི་ལས་བྱུང་བའི་ཤེས་རབ་ཀྱིས་འཇལ་བ་དང་། སྒོམ་པ་ལས་སམ་ཏིང་ངེ་འཛིན་གྱི་རྗེས་ལས་བྱུང་བའི་ཤེས་རབ་ཀྱིས་ངེས་པར་རྟོགས་པའི་སྒོ་ནས་སོ། །ཇི་ལྟར་ན། ཡང་་་་་དང་ཡང་རྒྱུན་ལྡན་དུའོ། །སྒོམ་ལམ་དེ་ཉིད་སྒོམ་ལམ་གྱི་ཡུལ་ཇི་ལྟར་ཡིན་ཞེ་ན། སྒོམ་ལམ་ནི་རྒྱུན་ཆགས་པ་ཡིན་པའི་རྒྱུ་མཚན་གྱིས་སྒོམ་ལམ་སྐད་ཅིག་སྔ་མ་སྔ་མ་ནི་སྒོམ་ལམ་སྐད་ཅིག་ཕྱི་མ་ཕྱི་མའི་ཡུལ་ཡིན་པས་་་་་ཉེས་པ་མེད་དོ། །དེས་ན་ས་བཅུ་པའི་ཡེ་ཤེས་ནི་སྦྱོར་མཐོང་སྒོམ་གསུམ་དུ་མཐོང་བའི་དོན་རྣམས། ཐོས་བསམ་སྒོམ་གསུམ་གྱི་ཤེ་རབ་ཀྱིས་རྒྱུན་ལྡན་དུ་སེམས་འཇལ་ངེས་པར་རྟོག་ཅིང་སྒོམ་པའི་ལས་ལ་དབང་བའི་ཡེ་ཤེས་ཡིན་པས་འདིར་དངོས་སུ་བསྟན་པའི་ཡུལ་ཅན་སྒོམ་པའི་ལམ་ཡིན་ནོ། །གསུམ་པ་ནི། དེ་ནི་རྒྱུན་ཆགས་ཡིན་པའི་ཕྱིར། །ཆུང་དང་འབྲིང་དང་ཆེན་པོ་རྣམས། །ཆུང་ངུའི་ཆུང་ངུ་སོགས་དབྱེ་བའི། །རྣམ་་་་་་་

ར༅༅། །པས་རྣམ་པ་དགུར་བཞེད་དོ། །ཞེས་བྱ་བས་གསུངས་ཏེ། འདི་ལ་གསུམ་ལས་མཚམས་སྦྱར་བ་ནི། སྒོམ་ལམ་དེ་ལ་རྣམ་པ་སྟེ་བྱེ་བྲག་ཏུ་ཞིག་ཡོད་པ་ཡིན་ཞེ་ན། དེའི་དོགས་པ་བསལ་བའི་སྤུར་བར་སྐབས་ཀྱི་ཚིགས་སུ་བཅད་པ་གཅིག་གསུངས་སོ། །བསྡུས་དོན་ནི། བཞེད་དོ། །གང་གིས་ན། ཐུབ་པའི་དབང་པོས་སོ། །གང་ན། གོང་དུ་བསྟན་མ་ཐག་པའི་སྒོམ་ལམ་དེ་ནིའོ། །ཇི་ལྟར་ན། རྣམ་པ་་་་་་དགུར་རོ། །གང་གི་སྒོ་ནས་ན། རྩ་བའི་དབྱེ་བ་ཆུང་ངུ་དང་འབྲིང་དང་ཆེན་པོ་རྣམས་རེ་རེ་ལ་ཆུང་ངུའི་ཆུང་ངུ་དང་། སོགས་པ་ཆུང་ངུའི་འབྲིང་དང་ཆུང་ངུའི་ཆེན་པོ་དང་འབྲིང་གི་ཆུང་ངུ་དང་འབྲིང་གི་འབྲིང་དང་འབྲིང་་གི་ཆེན་པོ་དང་ཆེན་པོའི་ཆུང་ངུ་དང་ཆེན་པོའི་འབྲིང་དང་ཆེན་པོའི་ཆེན་པོ་སྟེ་གསུམ་གསུམ་དུ་དབྱེ་བ་ཡི་རྣམ་པའི་སྒོ་ནས་སོ། །དེར་འབྱེད་པའི་རྒྱུ་མཚན་ཅི་ཞེ་ན། སྒོ་ལམ་དེ་ནི་ས་གཉིས་པ་ནས་ས་བཅུ་པའི་བར་དུ་རྒྱུན་་ཆགས་པ་ཡིན་པའི་རྒྱུ་མཚན་གྱིས་སོ། །ངག་དོན་ནི། ཐེག་ཆེན་གྱི་སྒོམ་ལམ་ཆོས་ཅན། རྣམ་པ་དགུར་འབྱེད་པའི་རྒྱུ་མཚན་ཡོད་དེ། ཁྱོད་ས་གཉིས་པ་ནས། བཅུ་པའི་བར་དུ་རྒྱུན་ཆགས་པ་ཡིན་པའི་རྒྱུ་མཚན་་་གྱིས་དེར་ཕྱེ་བའི་ཕྱིར་རོ། །དེའི་ཤུགས་ལ་སྒོམ་སྤང་རྣམ་པར་རྟོག་པ་དེ་ནི་རྣམ་པ་དགུར་བཞེད་དོ། །གང་གི་སྒོ་ནས་ན་རྩ་བའི་དབྱེ་བ་ཆེན་པོ་དང་འབྲིང་དང་ཆུང་ངུ་རྣམས་རེ་རེ་ལ། ཆེན་པའི་ཆེན་པོ་དང་འབྲིས་དང་་་

སྩེ་བུ་དང་། འབྲིང་གི་ཆེན་པོ་དང་འབྲིང་དང་ཆུང་ངུ་དང་། ཆུང་ངུའི་ཆེན་པོ་དང་འབྲིང་དང་ཆུང་ངུར་དབྱེ་བའི་སྒོ་ནས་སོ། །དེར་ཙོད་པའི་རྒྱུ་མཝོ་ཅི་ཞེ་ན། སྒོམ་སྤང་རྣམ་པར་རྟོག་པ་ལྡེ་ནི་སགཉིག་་ །ས་བཅུ་པའི་བར་གྱི་བྱང་ཆུབ་སེམས་དཔའི་རྒྱུད་ལ་རྒྱུན་ཆགས་པ་ཡིན་པའི་རྒྱུ་མཚན་གྱིས་སོ། །རྒྱུ་མཚན་ཅིའི་ཕྱིར་གཉེན་པོ་ཆུང་རིམ་ནས་སྐྱེ་ཞིང་སྤང་བྱ་ཆེ་རིམ་ནས་འགག་པ་ཡིན་ཞེ་ན། ཐོག་མར་གཉེན་པོ་ལམ་ཆེན་་པོ་སྐྱེ་མི་སྲིད་དེ་གཉེན་པོ་ལམ་ཆེན་པོ་སྐྱེ་བས་ན་སྤང་བྱ་ཆེན་པོ་ཡོད་མི་སྲིད་པའི་ཕྱིར། དཔེར་ན་གོས་ཀྱི་དྲི་མ་ཆེན་པོ་དང་པོར་བསལ་ནས་ཕྱིས་ཕྲ་མོ་དག་པར་བྱེད་པ་དང་། མུན་པ་ཆེན་པོ་སྣང་བ་ཆུང་ངུས་སེལ་ནུས་་་་་་ལ་།་ མུན་པ་ཆུང་ངུ་ནི་སྣང་བ་ཆེན་པོས་སེལ་བ་བཞིན་ནོ། །རྣམ་གྲངས་གཞན་ཡང་དཀར་པོའི་ཆོས་ནི་སྟོབས་དང་ལྡན་པ་ཡིན་ལ། ནག་པོའི་ཆོས་ནི་ཉམས་ཆུང་བ་ཡིན་པས་འཕགས་པའི་ལམ་གྱི་སྐད་ཅིག་མ་ཆུང་་་་་་ངུས་ཀྱང་ཐོག་མ་མེད་པ་ནས་བསགས་པའི་ཉོན་མོངས་པ་ཆེན་པོ་རྩད་ནས་འབྱིན་པའི་ཕྱིར་རོ། །དཔེར་ན་སྒྲོན་མ་ཆུང་ངུས་ནི་མུན་པ་ཆེན་པོ་འཇོམས་པ་བཞིན་ནོ། །མདོ་ལས། ཡུམ་དང་མ་བྲལ་བ་དེ་ལྟ་དེ་ལྟར་་་་་་་གྲངས་མེད་པ་དང་གཞལ་དུ་མེད་པ་དང་ཚད་མེད་པའི་བསོད་ནམས་འཕེལ་བར་འགྱུར་རོ་ཞེས་གང་གསུངས་པ་བཞིན་ནོ། །འཕགས་པའི་དགོངས་པའོ། །ཚིག་དོན་ནི། སྒོམ་ལམ་དེ་ནི་དབྱེ་གཞི། དབྱེ་ངོ་རྩ་བའི་་་

༄༧། །དབྱེ་བ་ཆུང་ངུ་དང་འབྲིང་དང་ཆེན་པོ་རྣམས་སོ། །ཡན་ལག་གི་དབྱེ་བ་དེ་རྣམས་ཀྱང་རེ་རེ་ཞིང་ཆུང་ངུའི་ཆུང་ངུ་དང་འབྲིང་དང་ཆེན་པོ་དང་འབྲིང་གི་ཆུང་ངུ་དང་འབྲིང་དང་ཆེན་པོ་དང་། ཆེན་པོའི་ཆུང་ངུ་་་་་དང་འབྲིང་དང་ཆེན་པོའི་བྱེ་བྲག་གིས་ཐ་དད་པའི་ཕྱིར་རྣམ་པ་དགུའོ། །འབྱེད་པའི་རྒྱུ་མཚན་སྒོམ་སྤང་རྣམ་པར་རྟོག་པ་དགུ་ཡོད་པས་དེ་དག་གི་གཉེན་པོའི་དབྱེ་བ་ལས་རྣམ་པ་དགུར་ཕྱེའོ། །རྣམ་པར་རྟོག་པ་དགུ་པོ་་་་་་གང་ཞེ་ན་སྒོམ་སྤང་རྣམ་པར་རྟོག་པ་ཆེན་པོ་དང་འབྲིང་དང་ཆུང་ངུ་རྣམས་རེ་རེ་ཞིང་ཆེན་པོ་དང་འབྲིང་དང་ཆུང་ངུའི་བྱེ་བྲག་གིས་ཐ་དད་པའི་ཕྱིར་རྣམ་པ་དགུའོ། །གཉེན་པོས་སྤང་བྱ་རྣམས་ཚུལ་ཇི་ལྟ་བུར་དུ་སྤོང་ཞེ་ན།ཆོས་ཐམས་ཅད་དོན་དམ་པར་སྟོང་པ་ཉིད་ཀྱི་རྣམ་པར་མངོན་སུམ་དུ་མཐོང་ཟིན་སྒོམ་པའི་སྒོ་ནས་གཉེན་པོ་ཆུང་རིམ་གྱིས་སྤང་བྱ་ཆེ་རིམ་ནས་སྤོང་སྟེ་རྒྱུ་མཚན་སྔར་གྱི་ཕྱིར་རོ། །དཔེར་ན་མུན་པ་ཆེན་པོ་ནི་སྣང་བ་ཆུང་ངུས་སེལ་ལ། མུན་པ་ཆུང་ངུ་ནི་སྣང་བ་ཆེན་པོས་སེལ་བ་བཞིན་ནོ། །དགུར་འབྱེད་པའི་རྒྱུ་མཚན་གཞན་ཡང་སྒོམ་ལམ་དགུ་པོ་གྲངས་བཞིན་དུ་རྟེན་པ་འདོད་པའི་ཁམས་ལ་སོགས་པ་ས་དགུ་ལ་བརྟེན་ནས་རྒྱུན་ཆགས་སུ་་་་་་་འབྱུང་བའི་རྒྱུ་མཚན་གྱིས་སྒོམ་པའི་ལམ་རྣམ་པ་དགུར་ཕྱེ་བ་ཡིན་ནོ། །ཁ་ཅིག་ན་རེ། སྒོམ་སྤང་ཉོན་སྒྲིབ་ཀྱང་དགུ་ཡོད་པའི་ཕྱིར་དེ་དག་གི་གཉེན་པོ་དགུ་ཡང་སྔར་གྱི་ལས་ལོགས་སུ་ཕྱེ་བ་རིགས་སོ་ཞེ་ན། རིགས་པ་

མ་ཡིན་ཏེ་བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་སྟེ་སྤང་བྱ་ནི་རྣམ་པར་རྟོག་པ་ཤེས་བྱའི་སྒྲིབ་པ་གཙོ་བོར་གྱུར་པ་ཡིན་ནོ་ཞེས་མདོ་སྡེ་རྒྱན་གྱི་འགྲེལ་པ་ལས་འབྱུང་བའི་ཕྱིར་དང་། སྒོམ་སྤང་རྣམ་པར་རྟོག་པའི་་་་་་་གཉེན་པོས་སྒོམ་སྤང་ཉོན་སྒྲིབ་རྣམས་ཀྱང་སྤོང་ནུས་པའི་ཕྱིར་རོ། བཞི་པ་ལ་གཉིས་ལས་རྩོད་པ་ནི། གོང་དུ་ཡུམ་དང་མ་བྲལ་བ་དེ་ལྟར་གྲངས་མེད་པ་དང་གཞལ་དུ་མེད་པ་དང་ཚད་མེད་པའི་བསོད་ནམས་འཕེལ་བྱས་་པ་ལས་འཕྲོས་ནས། ཤེས་བྱ་ཆོས་ཅན། སྒོམ་ལམ་སྒོམ་པས་གྲངས་མེད་པ་དང་གཞལ་དུ་མེད་པ་དང་ཚད་མེད་པའི་བསོད་ནམས་སྐྱེས་པ་མ་ཡིན་པར་ཐལ། ཆོས་ཐམས་ཅད་རང་བཞིན་གྱིས་སྟོང་པའི་ཕྱིར་ཞེ་ན།མདོ་ལས། བཅོམ་ལྡན་འདས། དེ་བས་ན་ཆོས་དེ་དག་ལ་དོན་དང་ཡི་གེས་ཐ་དད་དུ་བྱ་བ་མི་དམིགས་སོ་ཞེས་གང་གསུངས་པ་བཞིན་ནོ། །ལན་ལ་དོན་དམ་དུ་བསལ་བ་མ་གྲུབ་པ་དང་། ཀུན་རྫོབ་ཏུ་ཁྱབ་པ་མ་་་་་གྲབ་པའོ། །དང་པོ་ནི། བཟོད་པ་མ་ཡིན་ནོ། །གང་ལ་ན། སྒོམ་ལམ་ལའོ། །གང་གིས་ན། མདོ་ལས་བསྟན་པའི་གྲངས་མེད་པ་དང་། སོགས་པ་གཞལ་དུ་མེད་པ་དང་ཚད་མེད་པའི་བསོད་ནམས་རྣམས་་་སྐྱོས་སོ། །གང་རྡུ་ན། དམ་པའི་དོན་སྤོས་བྲལ་དུའོ། །དེའི་རྒྱུ་མཚན་ཅི་ཞེ་ན། དོན་དམ་པར་བསོད་ནམས་དང་བསོད་ནམས་མ་ཡིན་པ་གང་ཡང་མ་གྲུབ་པའི་ཕྱིར་རོ། །མདོ་ལས། རབ་འབྱོར་དེ་དེ་བཞིན་་་་་

༄ཚོ། །ནོ་དེ་དེ་བཞིན་ཏེ་ཆོས་དེ་དག་ལ་དོན་དམ་ཡི་གེས་ཐ་དད་དུ་བྱ་བ་མི་དམིགས་སོ་ཞེས་གང་གསུངས་པ་བཞིན་ནོ། །གཉིས་པ་ནི། བཞེད་དོ། །གང་གིས་ན། ཐུབ་པའི་དབང་པོས་སོ། །གང་ལ་་་་་་་གྲངས་མེད་པའི་བསོད་ནམས་ལ་སོགས་པ་དེ་དག་གོ །ཇི་ལྟར་ན། དེ་བཞིན་གཤེགས་པའི་ཐུགས་བརྩེ་བའི་རྒྱུ་མཐུན་ཡིན་པར་རོ། །ཇི་ལྟར་མཐུན་པ་ཡིན་ཞེ་ན། རྒྱུ་དེ་བཞིན་གཤེགས་པའི་ཐུགས་རྗེ་ལ་གྲངས་་་་་ལ་སོགས་པ་མེད་པ་བཞིན་དུ་དེའི་འབྲས་བུ་སྒོམ་ལམ་གྱི་བསོད་ནམས་ལ་ཡང་གྲངས་ལ་སོགས་པ་མེད་པར་མཐུན་པའོ། །གང་དུ་ན། ཡང་དག་པའི་ཀུན་རྫོབ་ཏུའོ། །དེས་ན་ཆོས་ཐམས་ཅད་རང་བཞིན་གྱིས་སྟོང་ན་ཀུན་རྫོབ་ཏུ་སྒོམ་ལམ་སྒོམ་པས་གྲངས་མེད་པ་ལ་སོགས་པའི་བསོད་ནམས་སྐྱེ་བ་མ་ཡིན་པར་ཐལ་བ་ལ་ཁྱབ་པ་མ་གྲུབ་བོ། །མདོ་ལས། རབ་འབྱོར་འོན་ཀྱང་བརྗོད་དུ་མེད་པའི་དོན་ལ་དེ་བཞིན་གཤེགས་པས་མི་ཟད་་པ་དང་གྲངས་མེད་པ་དང་གཞལ་དུ་མེད་པ་དང་ཚད་མེད་པ་ནས། མྱ་ངན་ལས་འདས་པ་ཞེས་བྱ་བར་མངོན་པར་བརྗོད་པ་འདི་ནི་དེ་བཞིན་གཤེགས་པའི་ཐུགས་རྗེ་ཆེན་པོའི་རྒྱུ་མཐུན་གྱིས་བསྟན་པ་ཡིན་ནོ་ཞེས་གང་་་་་་་གསུངས་པ་བཞིན་ནོ། །ངག་དོན་ནི། ཤེས་བྱ་ཆོས་ཅན། ཆོས་ཐམས་ཅད་རང་བཞིན་གྱིས་སྟོང་ན་ཀུན་རྫོབ་ཏུ་སྒོམ་ལམ་སྒོམ་བས་གྲངས་མེད་པ་ལ་སོགས་པའི་བསོད་ནམས་སྐྱེ་བ་མི་འགལ་ཏེ། སྒོམ་ལམ་སྒོམ་་་་

པའི་འབྲས་བུ་གྲངས་མེད་པ་ལ་སོགས་པའི་བསོད་ནམས་དེ་དེ་བཞིན་གཤེགས་པའི་ཐུགས་རྗེའི་རྒྱུ་མཐུན་པར་ཡིན་པའི་ཕྱིར། སློབ་དཔོན་ལྟར་ན། རྩོད་པ་ནི། གོང་དུ་སྒོམ་ལམ་དགུར་གྲངས་ངེས་བྱས་པ་ལ། ཁ་ཅིག་ན་རེ། སྒོམ་ལམ་གྱི་བྱེ་བྲག་དགུ་བས་མང་བར་ཐལ། བདུད་བཞི་ལས་རྒྱལ་བའི་ཡུམ་རྒྱས་འབྲིང་དེ་དང་བསྡུས་པ་དེ་ལས་སྒོམ་ལམ་གྱི་བྱེ་བྲག་དགུ་པོ་རེ་རེ་ལ་ཡང་གྲངས་མེད་པ་དང་གཞལ་དུ་མེད་པ་དང་ཚད་་་་་་་མེད་པའི་བསོད་ནམས་སྐྱེ་བར་གསུངས་པའི་ཕྱིར། ཁྱབ་པ་ཡོད་དེ། བཅོམ་ལྡན་འདས་ཆོས་ཐམས་ཅད་ལ་ཚད་མར་གྱུར་པའི་ཕྱིར་དང་། འབྲས་བུའི་འཕེལ་འགྲིབ་ནི་རྒྱུའི་རྗེས་སུ་བྱེད་པའི་ཕྱིར། དེས་ན་ཇི་ལྟར་་་རྣམ་པ་དགུ་ཞེས་བྱ་སྟེ་དགུར་ངེས་པ་མ་ཡིན་ནོ་ཞེ་ན། ལན་ལ་དོན་དམ་དུ་རྟགས་མ་གྲུབ་པ་དང་། ཀུན་རྫོབ་ཏུ་ཁྱབ་པ་མ་གྲུབ་བས་སོ། །དང་པོ་ནི། བཟོད་པ་མ་ཡིན་ནོ། །གང་ལ་ན། ངེས་འབྱེད་ཡན་ལག་དང་མཐོང་བའི་ཞེས་པའི་སྐབས་སུ་ཇི་སྐད་བཤད་པའི་མཚན་ཉིད་ཅན་གྱི་སྒོམ་པའི་ལམ་ལའོ། །གང་གི་སྒོ་ནས་ན། མདོ་ལས་བསྟན་ཅིང་ཚིག་ཏུ་སྟེ་བསྟན་བཅོས་ལས་བརྗོད་པའི་ངོ་བོ་གྲངས་མེད་པ་དང་གཞལ་དུ་མེད་པ་དང་ཚད་མེད་པའི་བསོད་ནམས་རྣམས་ཀྱི་སྒོ་ནས་ནིའོ། །ཇི་ལྟར་ན་སྒོམ་ལམ་དེ་དགུ་བས་མང་བས་ཐ་དད་པ་ཉིད་ཀྱི་ངོ་བོར་དབྱེ་བ་བྱ་བའི་ཕྱིར་རོ། །གང་དུ་ན། དོན་དམ་པར་རོ། །དེའི་རྒྱུ་མཚན་ནི་གྲངས་་་་་་་

༄ཚོ། སྤྱོད་པ་ལ་སོགས་པའི་བསོད་ནམས་གསུམ་ནི་ལོག་པ་གྲངས་ཡོད་སོགས་ལས་ལྡོག་པ་ལ་ལྟོས་ནས། ཉེ་བར་སྐྱེད་པ་སྟེ་ཐ་དད་དུ་བཞག་པ་ཙམ་ཡིན་གྱི་དོན་གཅིག་ཏུ་རབ་ཏུ་སྦྱར་བ་སྟེ་ཡིན་ལུགས་ལ་སྟོང་་་་ཉིད་དུ་རོ་གཅག་པས་སོ། །གསེར་གླིང་པས། ཡུལ་གཅིག་ལ་རབ་ཏུ་སྦྱོར་བས་སོ། །ཁ་ཅིག་གིས་ནི། རྫས་གཅིག་ཏུ་རབ་ཏུ་སྦྱོར་བས་སོ། །བུ་སྟོན་པས། སྒོམ་ལམ་ཆུང་ངུའི་ཆུང་ངུ་ལྟ་བུའི་དོན་གཅིག་ལ་་་་་་ཡང་རབ་ཏུ་སྦྱོར་བས་སོ་ཞེས་པ་རྣམས་མི་འཐད་དེ། མདོ་དང་མི་མཐུན་པའི་ཕྱིར་རོ། །ངག་དོན་ནི། སྒོམ་ལམ་གྱི་འབྲས་བུ་གྲངས་མེད་པ་ལ་སོགས་པའི་བསོད་ནམས་ཆོས་ཅན། དོན་དམ་པར་ཁྱོད་ཀྱི་སྒོ་ནས་་་་་་སྒོམ་ལམ་དེ་དགུ་བས་མང་བར་དབྱེ་བཟོད་པ་མ་ཡིན་པར་ཐལ། ཁྱོད་ཡིན་ལུགས་ལ་སྟོང་ཉིད་དུ་རོ་གཅིག་པས་སོ། །གཉིས་པ་ནི། བཞེད་དོ། །གང་གིས་ན། དེ་བཞིན་གཤེགས་པས་སོ། །གང་ན།བསྟན་པ་གཅིག་བཞེད་པས་སྟོན་ཏོ། །གང་ལ་ན། སྒོམ་ལམ་གྱི་གདུལ་བྱར་གྱུར་པའི་བྱིས་པའི་སྐྱེ་བོ་རྣམས་ལའོ། །གང་ན། སྒོམ་ལམ་གྱི་འབྲས་བུ་ཆེན་པོ་གྲངས་མེད་པ་ལ་སོགས་པའི་བསོད་ནམས་སོ། །གང་གིཔོ་ —། དེ་བཞིན་གཤེགས་པས་སོ། །དགོས་པ་སྒོམ་ལམ་སྒོམ་པ་ལ་སྤྲོ་བ་སྐྱེད་པའི་ཕྱིར་དུའོ། །མདོར་ན་མདོ་ལས་ཇི་སྐད་བཤད་ཅིང་བསྟན་བཅོས་ལས་བསྟན་པའི་བསོད་ནམས་ཀྱི་ཆོས་ཏེ་ཚོགས་ཀྱི་ངོ་བོ་་་་་་

ཉིད་གྲངས་མེད་པ་ལ་སོགས་པའི་བསོད་ནམས་དེ་དག་གོ །གང་དུ་ན། ཀུན་རྫོབ་ཏུའོ། །ཇི་ལྟར་ན། དམིགས་པ་མེད་པའི་མཁྱེན་རབ་མངའ་བའི་དེ་བཞིན་གཤེགས་པའི་ཐུགས་རྗེ་ཆེན་པོའི་རང་བཞིན་གྱི་རྒྱུ་་་་་་་མཐུན་དང་བསྒོམ་བྱ་ཆོས་དབྱིངས་ཀྱི་རྒྱུ་མཐུན་གྱི་འབྲས་བུ་ཡིན་པར་རོ། །ཇི་ལྟར་མཐུན་ཞེ་ན། རྒྱུ་དེ་བཞིན་གཤེགས་པའི་ཐུགས་རྗེ་དང་། བསྒོམ་བྱ་ཆོས་དབྱིངས་ལ་གྲངས་ལ་སོགས་པ་མེད་པ་བཞིན་དུ་བསྒོམ་་་་་་་ལམ་གྱི་བསོད་ནམས་ལ་ཡང་གྲངས་ལ་སོགས་པ་མེད་པར་མཐུན་པའོ། །མདོར་ན་སྒོམ་ལམ་གྱི་འབྲས་བུ་གྲངས་མེད་པ་ལ་སོགས་པའི་བསོད་ནམས་ཆེན་པོ་ཀུན་རྫོབ་ཏུ་ཁྱོད་ཀྱི་དབང་གིས་སྒོམ་ལམ་དགུ་བས་མང་བར་་་་འཇོག་ནུས་པ་མ་ཡིན་པར་ཐལ། ཀུན་རྫོབ་ཏུ་རྒྱུ་དེ་བཞིན་གཤེགས་པའི་ཐུགས་རྗེ་དང་། བསྒོམ་བྱ་ཆོས་ཀྱི་དབྱིངས་ཀྱི་རྒྱུ་མཐུན་པ་ཡིན་པར་དེ་བཞིན་གཤེགས་པ་བཞེད་པས་སོ། །རྒྱས་པར་དཀའ་འགྲེལ་ལ་་་་་་་གཟིགས་།་ ལྔ་པ་ལ་གཉིས་ལས་རྩོད་པ་ནི། སྟོང་པ་ཉིད་ཀྱི་མཚན་ཉིད་ཀྱིས། གོམས་པ་ཕུལ་དུ་ཕྱིན་པ་བྱར་མེད་པའི་ཕྱིར། སྒོམ་ལམ་གྱིས་སྤང་བྱ་ཉམས་པ་དང་གཉེན་པོ་འཕེལ་བའི་བྱ་བ་ཅུང་ཟད་ཀྱང་མི་བྱེད་་་་པ་ཁོ་ནའོ་སྙམ་པའི་སྐྱེ་བོ་བློ་དམན་པའི་དོགས་པ་བསུ་ནས། དེ་བསལ་བར་བྱ་བའི་ཕྱིར་དུ་བཅོམ་ལྡན་འདས་ཀྱིས་སྔ་རྒོལ་དང་། རབ་འབྱོར་གྱིས་ཕྱིར་རྒོལ་གྱི་ཚུལ་མཛད་པའི་ལུགས་འདི་ལྟ་སྟེ། མདོ་ལས།

༄༅། །བཅམ་ལྡན་འདས་རྐྱས་གསུངས་པའོ་དོན་བདག་གེས་འཚལ་བ་ལྟར་ན། བཅོམ་ལྡན་འདས། ཆོས་ཐམས་ཅད་ནི་བརྗོད་དུ་མ་མཆིས་པའོ་ཞེས་པ་ནི་རྟགས་དྲིས་པའོ། །བཅོམ་ལྡན་འདས་ཀྱིས་བཀའ་་་སྩལ་པ། རབ་འབྱོར་དེ་དེ་བཞིན་ནོ་དེ་དེ་བཞིན་ཏེ་རབ་འབྱོར་ཆོས་ཐམས་ཅད་ནི་བརྗོད་དུ་མ་མཆིས་པའོ། །རབ་འབྱོར་ཆོས་ཐམས་ཅད་ཀྱི་བརྗོད་དུ་མ་མཆིས་པ་གང་ཡིན་པ་དེ་ནི་སྟོང་པ་ཉིད་དེ། སྟོང་པ་ཉིད་ལ་ནི་་་བརྗོད་པ་གང་ཡང་མེད་དེ་སྟོང་པ་ཉིད་ནི་བརྗོད་པར་མི་ནུས་སོ། །ཞེས་པ་ནི་རྟགས་ཞལ་གྱིས་བཞེས་པའོ། །གསོལ་པ། བཅོམ་ལྡན་འདས། བརྗོད་དུ་མ་མཆིས་པ་ནི་དོན་ལ་འཁྲིལ་བའམ་ཡོངས་སུ་འགྲིབ་པ་མ་་་་མཆིས་སམ་ཞེས་པ་ནི། ཁྱབ་པ་དྲིས་པའོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ནི་མ་ཡིན་ཏེ་རབ་འབྱོར་བརྗོད་དུ་མ་མཆིས་པའི་དོན་ནི་འཕེལ་བའི་ཡོངས་སུ་འགྲིབ་པ་མེད་དོ་ཞེས་པ་ནི་ཁྱབ་པ་་་་་ཞལ་གྱིས་བཞེས་པའོ། །དེ་འདིར། དངོས་པོ་བརྗོད་དུ་མེད་པ་ལ། །ཉམས་པ་དང་ནི་འཕེལ་མི་རུང་། །ཞེས་པའོ། །བཅོམ་ལྡན་འདས། བརྗོད་དུ་མ་མཆིས་པའི་དོན་ལ་འཕེལ་བའམ་ཡོངས་སུ་འགྲིབ་པ་མ་་་མཆིས་ན། བཅོམ་ལྡན་འདས། དེས་ན་སྦྱིན་པའི་ཕ་རོལ་ཏུ་ཕྱིན་པ་ནས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱང་འཕེལ་བའམ་ཡོངས་སུ་འགྲིབ་པ་མ་མཆིས་པར་འགྱུར་རོ། །བཅོམ་ལྡན་འདས། དེ་་་་་

ལྔར་གྱུར་ན་ཕ་རོལ་ཏུ་ཕྱིན་པ་དྲུག་ནས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ཡང་མ་མཆིས་པར་འགྱུར་རོ། །ཆོས་དེ་དག་མ་མཆིས་པསན་རྣམ་པ་ཐམས་ཅད་མཁྱེན་པ་ཉིད་ཀྱང་མ་མཆིས་པར་འགྱུར་རོ། །རྨོམ་པ་ཐམས་ཅད་མཁྱེན་པ་ཉིད་མ་མཆིས་ན་སུ་ཞིག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་ཞེས་པ་ནི་མ་ངེས་པ་འཕེན་པའོ། །དེ་འདིར། སྒོམ་ཞེས་སྤྱུ་བའི་་་་་་་ཚམ་གྱིས་ནི། །ཅི་ཞིག་ཉམས་ཤིང་ཅི་ཞིག་ཐོབ། །ཅེས་པའོ། །དེའི་དོན་འཕགས་པ་ལྟར་ན། ཐེག་ཆེན་གྱི་སྒོམ་ལམ་ཆོས་ཅན། ཁྱོད་སྒོམ་པས་སྤང་བྱ་ཆེན་པོའི་ཆེན་པོ་ལ་སོགས་པ་དགུ་པོ་ཅི་ཞིག་ཉམས་ཤིང་་་གཉེན་པོ་ཆུང་ངུའི་ཆུང་ངུ་ལ་སོགས་པ་དགུ་པོ་ཅི་ཞིག་ཐོབ་སྟེ་མི་ཐོབ་པར་ཐལ། རང་བཞིན་གྱིས་བརྗོད་དུ་མེད་པའི་ཕྱིར། ཁྱབ་པ་ཁས་བླངས་ཏེ། ཁྱོད་ཀྱི་ལུགས་ལ་དངོས་པོ་སྟེ་རང་བཞིན་གྱིས་བརྗོད་དུ་མེད་པ་ལ་་སྤང་བྱ་ཉམས་པ་དང་ནི་གཉེན་པོ་འཕེལ་དུ་མི་རུང་བའི་ཕྱིར་རོ། །མདོར་ན་རྫོགས་པའི་བྱང་ཆུབ་ཏུ་འཚང་རྒྱ་བ་མི་འཐད་པར་ཐལ་ལོ་ཞེ་ན། ལན་ལ་འཕགས་པ་དང་། འགྲེལ་ཆེན་ལྟར་ན། དོན་དམ་པར་མི་་་་་་་འདོད་པ་སྒྲབ་པ་ཡང་མེད་དེ་ཉམས་འཕེལ་མེད་པ་དེ་བཞིན་ཉིད་ཡིན་པའི་ཕྱིར། མདོ་ལས། རབ་འབྱོར་དེ་དེ་བཞིན་ནོ་དེ་དེ་བཞིན་ཏེ། བརྗོད་དུ་མེད་པའི་དོན་ལ་ནི་འཕེལ་བའམ་ཡོངས་སུ་འགྲིབ་པ་མེད་དོ་ཞེས་་་་་་

༄༅། །གང་གསུངས་པ་བཞིན་ནོ། །ཀུན་རྫོབ་ཏུ་ཁྱབ་པ་མ་གྲུབ་སྟེ། བླ་ན་མེད་པའི་བྱང་ཆུབ་ཇི་ལྟ་བ་དེ་བཞིན་དུ་སྒོམ་ལམ་འདི་ནི་འདོད་པའི་དོན་ཀུན་རྫོབ་ཏུ་སྤང་བྱ་ཉམས་པ་དང་གཉེན་པོ་འཕེལ་བ་སྒྲུབ་་་་་་་པར་བྱེད་པའི་ཕྱིར་རོ། །མདོ་ལས། རབ་འབྱོར་གལ་ཏེ་ཐབས་ལ་མཁས་པའི་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པ་དང་སྒོམ་པ་དང་བརྩོན་པར་བྱེད་པའི་ཚེ་འདི་སྙམ་དུ་བདག་ནི་ཤེས་རབ་དང་བསམ་གཏན་་་་་་དང་བརྩོན་འགྲུས་དང་བཟོད་པ་དང་ཚུལ་ཁྲིམས་དང་སྦྱིན་པའི་ཕ་རོལ་ཏུ་ཕྱིན་པ་འདི་ནི་རྣམ་པར་འཕེལ་ལོ་སྙམ་དུ་མི་སེམས་ཤིང་འོན་ཀྱང་འདི་ལྟ་སྟེ། སྦྱིན་པ་ནས་ཡུམ་འདི་ནི་མིང་ཙམ་མོ་སྙམ་ཞིང་ཡིད་ལ་བྱེད་པ་དེ་དག་དང་་།་ སེམས་བསྐྱེད་པ་དེ་དག་དང་། དགེ་བའི་རྩ་བ་དེ་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་སྟེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཇི་ལྟ་བ་བཞིན་དུ་ཡོངས་སུ་བསྔོའོ་་་་་་་ཞེས་གང་གསུངས་པ་བཞིན་ནོ། །འོ་ན། བླ་ན་མེད་པའི་བྱང་ཆུབ་དེ་ཇི་ལྟ་བུའི་མཚན་ཉིད་ཅན་ཡིན་ཞེ་ན། བླ་ན་མེད་པའི་བྱང་ཆུབ་ནི་ཆོས་ཐམས་ཅད་ཀྱི་དེ་བཞིན་ཉིད་ཀྱི་མཚན་ཉིད་ཅན་ཡིན་ལ། དེ་བཞིན་དུ་་་་་་་སྒོམ་ལམ་དེ་ཡང་ཆོས་ཐམས་ཅད་ཀྱི་དེ་བཞིན་ཉིད་ཀྱི་མཚན་ཉིད་དུ་ཐུབ་པའི་དབང་པོ་བཞེད་པས་ན་དོན་དམ་པར་འཕེལ་འགྲིབ་མེད་དོ། །མདོ་ལས། གསོལ་པ། བཅོམ་ལྡན་འདས། བླ་ན་མེད་པ་ཡང་དག་པར་

རྫོགས་རྙ་ ་ ་ཇི་ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་པ། ཆོས་ཐམས་ཅད་ཀྱི་དེ་བཞིན་ཉིད་ཇི་ལྟ་བ་དེ་བཞིན་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་བོ། །གསོལ་པ། བཅོམ་ལྡན་འདས་།་ ཇི་ལྟར་ན་ཆོས་ཐམས་ཅད་ཀྱི་དེ་བཞིན་ཉིད་ཇི་ལྟ་བ་དེ་བཞིན་དུ་བླ་མེད་རྫོགས་པའི་བྱང་ཆུབ་ལགས། བཀའ་སྩལ་པ། གཟུགས་ནས་མྱ་ངན་ལས་འདས་པའི་དེ་བཞིན་ཉིད་ཇི་ལྟ་བ་དེ་བཞིན་དུ་བླ་ན་མེད་པ་་ཡང་དག་པར་རྫོགས་པའི་བྱང་ཆུབ་སྟེ་དེ་ནི་འཕེལ་བ་ཡང་མེད་དོ་ཡོངས་སུ་འགྲིབ་པ་ཡང་མེད་དོ་ཞེས་གང་གསུངས་པ་བཞིན་ནོ། །འགྲེལ་ཆུང་དོན་གསལ་ལྟར་ན། རྩོད་པ་ནི། སྒོམ་ལམ་ཆོས་ཅན། ཁྱོད་ཀྱིས་་་་་་སྤང་བྱ་མི་མཐུན་ཕྱོགས་ཀྱི་ངོ་བོ་ནི་ཅི་ཞིག་བོར་ཞིང་གཉེན་པོ་རྣམ་པར་བྱང་བ་ནི་ཅི་ཞིག་ཐོབ་སྟེ་ཁྱོད་ཀྱི་སྤོང་གཉེན་ལ་བོར་ཐོབ་བྱེད་པ་མ་ཡིན་པར་ཐལ། ཁྱོད་ཡང་དག་པར་ན་བརྗོད་དུ་མེད་པས་སོ། །ཁྱབ་པ་ཡོད་དེ།ཡང་དག་པར་ན་དེ་ཉིད་དང་གཞན་ཉིད་དང་གཉིས་ཀ་མ་ཡིན་པ་ཉིད་དུ་བརྗོད་དུ་མེད་པ་ལ། མི་མཐུན་ཕྱོགས་དང་བྲལ་བ་དང་གཉེན་པོ་སྐྱེ་བར་མི་རུང་བའི་ཕྱིར་ཏེ་ཡང་དག་པར་བརྗོད་དུ་མེད་པ་ལ་སྒོམ་པ་ཕུལ་ཕྱིན་པར་བྱ་བ་མེད་པའི་ཕྱིར། རྟགས་གྱུབ་སྟེ། སྒོམ་ལམ་གྱི་དངོས་པོ་ཆོས་ཅན། ཡང་དག་པར་ན་དེ་ཉིད་ལ་སོགས་པར་བརྗོད་དུ་མེད་དེ་དོན་དམ་པར་ངོ་བོ་ཉིད་མེད་པ་ཆོས་ཉིད་ཀྱི་ངོ་བོ་ཡིན་པའི་ཕྱིར། འདོད་ན།

༄༅། །ཆོས་ཅན། སྤང་བྱའི་གཉེན་པོར་ཉེ་བར་འགོད་ཅིང་སྒོམ་པར་མི་བྱ་བ་ཁོ་ནར་ཐལ། ཁྱོད་ཀྱིས་སྤང་གཉེན་ལ་བོར་ཐོབ་ཅུང་ཟད་ཀྱང་མི་བྱེད་པས་སོ་ཞེ་ན། ལན་ནི། དེ་ལྟ་བུའི་རྩོད་པ་དེ་ནི་ཡང་དག་པ་མ་ཡིན་ཏེ། དེ་ལ་བདེན་གཉིས་ཀྱི་སྒོ་ནས་ལན་དོན་མཐུན་ཐེབས་པའི་ཕྱིར་རོ། །འོ་ན་ལན་འདེབས་ཚུལ་ཇི་ལྟ་བུ་ཞེ་ན། ལན་འདེབས་ཚུལ་འདི་ལྟར་ཀུན་རྫོབ་ཏུ་བོར་ཐོབ་མི་བྱེད་པར་ཐལ། ཡང་དག་པར་ན་་་་བརྗོད་དུ་མེད་པའི་ཕྱིར་ཟེར་ན། ཁྱབ་པ་མ་གྲུབ་སྟེ། སྒྲུབ་པའི་བྱ་བ་བྱེད་དོ། །གང་གིས་ན། ཆོས་ཉིད་མངོན་སུམ་དུ་མཐོང་ཟིན་བསྒོམ་པས་གློ་བུར་གྱི་དྲི་མ་སྒོམས་སྤང་སྒྲིབ་གཉིས་ཀྱི་སྒྲིབ་པ་དང་བྲལ་བའི་སྒོ་་་་་་་ནས་ཆོས་ཉིད་མངོན་སུམ་དུ་བྱས་པར་བྱེད་པའི་སྒོམ་ལམ་འདི་ཡང་དོན་དམ་པར་དེ་བཞིན་ཉིད་དེའི་མཚན་ཉིད་དེ་རང་བཞིན་ཡིན་ཡང་། ཀུན་རྫོབ་ཏུ་མངོན་པར་འདོད་པའི་དོན་རང་གི་སྤང་བྱ་ཉམས་པ་དང་གཉེན་པོ་་་་་་་འཕེལ་བའོ། །ཇི་ལྟར་ན། ཇི་ལྟར་ཏེ་དཔེར་ན་སྒྲུབ་པར་བྱེད་དོ། །གང་གིས་ན་བྱང་ཆུབ་སྟེ་གཟུང་འཛིན་གྱི་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཆོས་སྐུ་དང་། སོགས་པ་ལོངས་སྤྱོད་རྫོགས་པའི་སྐུ་དང་སྤྲུལ་་་་་་པའི་སྐུའི་རང་བཞིན་གྱི་སངས་རྒྱས་ཀྱི་བདག་པོའི་རྐྱེན་ཙམ་གྱིས་སོ། །གང་གིས་ན། གདུལ་བྱའི་སྐྱེ་བོ་རྣམས་ཀྱིས་སོ། །གང་ན། མངོན་པར་འདོད་པའི་དོན་མངོན་པར་མཐོ་བ་དང་ངེས་པར་ལེགས་པའོ། །

གང་གི་རྣ་ ་། གདུལ་བྱ་རྣམས་ཀྱི་བསོད་ནམས་དང་ཡེ་ཤེས་ཀྱི་ཚོགས་ཆེ་ཆུང་གི་རྗེས་སུ་མཐུན་པར་དོན་ཁྱད་པར་ཅན་ལོངས་སྐུ་དང་སྤྲུལ་སྐུ་སྣང་བའི་སེམས་བསྐྱེད་པའི་སྒོ་ནས་སོ། །བདེན་གཉིས་གང་དུ་ན།དོན་དམ་པར་འཕེལ་འགྲིབ་ཀྱི་ཁྱད་པར་བྱར་མེད་པའི་དེ་བཞིན་ཉིད་ཀྱི་མཚན་ཉིད་ཡིན་ཡང་ཡང་དག་པའི་ཀུན་རྫོབ་ཏུའོ། །མདོར་ན་སྐུ་གསུམ་གྱི་རང་བཞིན་དུ་གྱུར་པའི་སངས་རྒྱས་ནི། དོན་དམ་པར་དེ་བཞིན་ཉིད་་་་་ཀྱི་རང་བཞིན་ཡིན་པས་བྱ་བྱེད་དང་བྲལ་ཡང་། ཀུན་རྫོབ་ཏུ་གཟུགས་སྐུའི་སྣང་བ་སྐྱེད་པའི་སྒོ་ནས་གདུལ་བྱའི་དོན་སྒྲུབ་པ་བཞིན་དུ། སྒོམ་ལམ་འདི་ཡང་དོན་དམ་པར་བརྗོད་དུ་མེད་པ་ཡིན་ཡང་། ཀུན་རྫོབ་ཏུ་སྤང་བྱ་ཉམས་པ་དང་གཉེན་པོ་འཕེལ་བར་བྱེད་པ་ཡིན་པར་དེ་བཞིན་གཤེགས་པ་བཞེད་པའི་ཕྱིར་ན་ཐལ་བ་ལ་ཁྱབ་པ་མ་གྲུབ་བོ། །དོན་དམ་པར་སྤང་གཉེན་ལ་བོར་ཐོབ་མེད་པར་ཐལ་ཟེར་ན། འདོད་པ་གྲུབ་སྟེ། ཤེས་བྱ་ཆོས་ཅན། སྒོམ་ལམ་གྱིས་དོན་དམ་པར་སྤང་གཉེན་ལ་བོར་ཐོབ་མི་བྱེད་དེ། དོན་དམ་པར་སྤང་བྱ་ཉམས་པ་དང་གཉེན་པོ་འཕེལ་བ་མ་གྲུབ་པར་ཐུབ་པའི་དབང་པོ་བཞེད་པས་སོ། །དེས་ན་དོན་དམ་པར་རྣམ་པར་སྤོད་པ་དེའི་ཚེ་ཅི་ལ་ཡང་སྦོར་བ་མེད་པའི་ཚུལ་གྱིས་སྦྱོར་སྙོ་སྒོམ་པའི་རྣལ་འབྱོར་ཉིད་སྦྱོར་བ་ཡིན་པའི་ཕྱིར་དོན་དམ་པར་བརྗོད་དུ་མེད་པ་ཡིན་ཡང་། ཀུན་རྫོབ་ཏུ་སྤང་གཉེན་ལ་བོར་ཐོབ་བྱེད་པ་ལ་ཉེས་པ་མེད་དོ། །

༄༅། །མདོ་ལས། རབ་འབྱོར་དེ་ལ་བྱང་ཆུབ་སེམས་དཔའ་ཆེན་པོ་ཡུམ་དང་མ་བྲལ་བར་རྒྱུན་མི་ཆད་པར་རྟག་ཏུ་རྣམ་པར་སྤྱོད་པས། ཆོས་གང་ལ་ཡང་འཕེལ་བའམ་ཡོངས་སུ་འགྲིབ་པ་ཡང་དག་པར་རྗེས་སུ་་་་་མི་མཐོང་ཉྫི་གཟུགས་ནས་སངས་རྒྱས་ཀྱི་ཆོས་མ་འདྲེས་པའི་བར་ལ་འཕེལ་བ་ཡང་མེད་ཡོངས་སུ་འགྲིབ་པ་ཡང་མེད་དོ། །རབ་འབྱོར་དེ་ལྟར་བྱང་ཆུབ་སེམས་དཔའ་ཆེན་པོས་འཕེལ་བ་མེད་པ་དང་ཡོངས་སུ་འགྲིབ་པ་མེད་པའི་ཚུལ་རྒྱས་ཡུམ་ལ་སྤྱད་པར་བྱའོ་ཞེས་གང་གསུངས་པ་བཞིན་ནོ། །དྲུག་པ་ལ་རྩོད་ལན་གཉིས་ལས། རྩོད་པ་ནི། སེམས་ནི་སྔ་མས་བྱང་ཆུབ་པར། །རིགས་མིན་ཕྱི་མས་ཀྱང་མ་ཡིན། ཞེས་བྱ་བས་གསུངས་་ཏེ་།་ འདི་ལ་གསུམ་ལས་མཚམས་སྦྱར་བ་ནི། སྒོམ་ལམ་འདི་དོན་དམ་པར་བརྗོད་དུ་མེད་ཀྱང་ཀུན་རྫོབ་ཏུ་སྤང་གཉེན་ལ་བོར་ཐོབ་བྱེད་པ་དེ་ལྟ་ཡིན་ན་ཡང་། སྒོམ་ལམ་གྱིས་དོན་དམ་དུ་མ་ཟད་ཀུན་རྫོབ་ཏུ་ཡང་་་་་་་རྫོགས་པའི་བྱང་ཆུབ་སྐྱེད་པའི་དོན་བྱེད་པར་མི་རུང་ངོ་སྙམ་པའི་ཕྱིས་འབྱུང་གི་སྐྱེ་བོ་བློ་གྲོས་དམན་པ་འགའ་ཞིག་གི་དོགས་པ་བསུ་བར་བྱས་ནས། དེ་བསལ་བའི་ཕྱིར་དུ། མདོ་ལས། བཅོམ་ལྡན་འདས་ཀྱིས་སྔ་་་་་་་རྒེའི།་དེང་། རབ་འབྱོར་གྱིས་ཕྱིར་རྒོལ་གྱི་ཚུལ་བཟུང་བའི་དོན། བསྟན་བཅོས་འདིར་བར་སྐབས་ཀྱི་ཚིགས་སུ་བཅད་པ་གཅིག་གིས་གསུངས་པའི། ཕྱེད་ཀྱིས་རྒོལ་བ་གསུངས་སོ། །བསྡུས་དོན་ནི། སྒོམ་ལམ་་་་

སྒྱེ་སེམས་སྔ་མ་ཁོ་ནས་རྫོགས་པའི་བྱང་ཆུབ་སྐྱེད་པར་རིགས་པ་མིན་ཏེ། ཡིན་ན་སྒོམ་ལམ་གྱི་སེམས་ཕྱི་མ་རྣམས་དོན་མེད་པར་ཐལ་ལོ། །དེའི་སེམས་ཕྱི་མ་ཁོ་ནས་ཀྱང་མ་ཡིན་ཏེ། ཡིན་ན་དེའི་སེམས་སྔ་མ་རྣམས་་་དོན་མེད་པར་ཐལ་ལོ། །དེ་བས་ན་སྒོམ་ལམ་གྱི་རྫོགས་པའི་བྱང་ཆུབ་སྐྱེད་པར་དཀའའོ་ཞེ་ན། ལན་ནི། མར་མེའི་དཔེ་ཡི་ཚུལ་གྱིས་ནི། །བྱང་ཆུབ་བར་ནི་འགྱུར་བ་ཡིན། །སྡོང་བུ་སྣུམ་ལྡན་སྲེག་པར་བྱེད་པའི་མར་མེའི་སྐད་ཅིག་དང་པོ་ཁོ་ནས་སྡོང་བུ་སྣུམ་ལྡན་དེ་རྫོགས་པར་སྲེག་པ་མ་ཡིན་ཏེ། ཡིན་ན་དེའི་སྐད་ཅིག་ཕྱི་མ་རྣམས་དོན་མེད་པར་ཐལ་ལོ། །དེའི་སྐད་ཅིག་ཕྱི་མ་ཁོ་ནས་དེ་རྫོགས་པར་སྲེག་པ་མ་ཡིན་ཏེ། ཡིན་་་་ན་དེའི་སྐད་ཅིག་སྔ་མ་རྣམས་དོན་མེད་པར་ཐལ་ལོ། །འོན་ཀྱང་སྡོང་བུ་སྣུམ་ལྡན་སྲེག་པར་བྱེད་པའི་མར་མེའི་རྒྱུན་གྱིས་དེ་སྲེག་པར་བྱེད་པ་དེས་དེ་བཞིན་དུ་ཐེག་ཆེན་གྱི་སྒོམ་ལམ་གྱིས་སྐད་ཅིག་དང་པོ་ཁོ་ན་དང་ཕྱི་མ་ཁོ་་ནས་རྫོགས་པའི་བྱང་ཆུབ་མི་བསྐྱེད་ཀྱང་། དེའི་རྒྱུན་གྱིས་རྫོགས་པའི་བྱང་ཆུབ་སྐྱེད་པར་འགྱུར་བ་ཡིན་ནོ་ཞེས་པ་ནི་རཏྣ་ཀིརྟིའི་བསམ་པའོ། །ཤཱནྟི་པ་ལྟར་ན། སྒོམ་ལམ་གྱིས་རྫོགས་པའི་བྱང་ཆུབ་སྐྱེ་བ་མ་ཡིན་པར་ཐལ་།་ དེའི་སེམས་སྔ་ཕྱི་རེ་རེས་རྫོགས་པའི་བྱང་ཆུབ་སྐྱེད་པ་མ་ཡིན་སྔ་ཕྱི་ལྷན་ཅིག་ཚོགས་པས་ཀྱང་སྐྱེད་པ་མ་ཡིན་པའི་ཕྱིར། སྔ་ཕྱི་རེ་རེས་ཀྱང་རྫོགས་པའི་བྱང་ཆུབ་སྐྱེད་པ་མིན་ཏེ་ཡིན་ན་སེམས་དང་པོ་ནས་བྱང་་་་་་་

༄༅། །ཆུབ་པར་འགྱུར་བ་དང་ཕྱི་མ་དོན་མེད་པར་འགྱུར་རོ། །སྔ་ཕྱི་ལྷན་ཅིག་ཚོགས་པས་ཀྱང་སྐྱེད་པ་མ་ཡིན་ཏེ། སྔ་ཕྱི་ལྷན་ཅིག་ཕྲད་པ་མེད་པའི་ཕྱིར་རོ་ཞེ་ན། ལན་ནི། དཔེ་སྡོང་བུ་སྣུམ་ལྡན་སྲེག་པར་་བྱེད་པའི་མར་མེས་སྡོང་བུ་སྣུམ་ལྡན་སྲེག་པར་བྱེད་པའི་ཚུལ་བཞིན་དུ། ཐེག་པ་ཆེན་པོའི་སྒོམ་ལམ་གྱིས་བྱང་ཆུབ་པར་འགྱུར་བའི་ཕྱིར་རྩ་བའི་ཐལ་བ་ལ་ཁྱབ་པ་མེད་དོ། །སློབ་དཔོན་ལྟར་ན། ཐེག་ཆེན་གྱི་སྒོམ་་་་་་་ལམ་ཆོས་ཅན། རྫོགས་པའི་བྱང་ཆུབ་སྐྱེད་པ་མ་ཡིན་པར་ཐལ། ཁྱོད་ཀྱི་སེམས་སྔ་མ་ཁོ་ནས་རྫོགས་པའི་བྱང་ཆུབ་སྐྱེད་པར་རིགས་པ་མ་ཡིན། སྔ་མར་མ་ཟད་སེམས་ཕྱི་མ་ཁོ་ནས་ཀྱང་རྫོགས་པའི་བྱང་ཆུབ་སྐྱེད་པ་་་མ་ཡིན། སྔ་ཕྱི་རེ་རེ་མ་ཟད་སྔ་ཕྱི་ལྷན་ཅིག་ཚོགས་པས་ཀྱང་སྐྱེད་པ་མ་ཡིན་དེར་མ་ཟད་ཁྱོད་ཀྱི་སེམས་རིགས་མཐུན་མང་པོ་ཅིག་ཆར་འབྱུང་བས་ཀྱང་བསྐྱེད་པ་མ་ཡིན་པའི་ཕྱིར་ཟེར་ན། །མདོ་ལས། གསོལ་པ།བཅོམ་ལྡན་འདས་ཅི་ལགས། སེམས་དང་པོ་སྐྱེད་པས་བྱང་ཆུབ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འཚང་རྒྱའམ། འོན་ཏེ་སེམས་སླད་མ་སྐྱེད་པས་བྱང་ཆུབ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ། བཅོམ་ལྡན་འདས་གལ་ཏེ་སེམས་དང་པོ་སྐྱེད་པས། བྱང་ཆུབ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་

མངོན་པར་རྫོགས་པར་འཚང་རྒྱ་ན་ནི། སེམས་དང་པོ་སྐྱེད་པ་ཡང་སེམས་སླད་མ་བསྐྱེད་པ་དང་མི་འགྲོགས། སེམས་སླད་མ་སྐྱེད་པ་ཡང་སེམས་དང་པོ་སྐྱེད་པ་དང་མི་འགྲོགས་ཏེ། བཅོམ་ལྡན་འདས་དེ་ལྟར་སེམས་་་དང་སེམས་ལས་བྱུང་བའི་ཆོས་རྣམས་མི་འགྲོགས་ན་ཇི་ལྟར་ན་དགེ་བའི་རྩ་བ་རྣམས་སོགས་པར་འགྱུར། དགེ་བའི་རྩ་བ་རྣམས་མ་བསགས་པར་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་་་་་་པར་འཚང་རྒྱ་བར་མི་ནུས་སོ་ཞེས་གང་གསུངས་པ་བཞིན་ནོ། །ཚིག་དོན་ནི། དོན་ཁྱད་པར་ཅན་སྣང་བའི་སེམས་བསྐྱེད་པ་ཐེག་ཆེན་གྱི་སྒོམ་ལམ་ཆོས་ཅན། ཁྱོད་ཀྱི་སྒོ་ནས་རྫོགས་པའི་བྱང་ཆུབ་སྟེད་པའི་དོན་ཇི་་་་་་་ལྟར་བྱེད་དེ་མི་བྱེད་པར་ཐལ། ཁྱོད་ཀྱི་སེམས་སྐད་ཅིག་སྔ་ཕྱི་རེ་རེ་ཁོ་ནས་དང་ཁྱོད་ཀྱི་སེམས་རིགས་མཐུན་པ་མང་པོ་ཅིག་ཅར་འབྱུང་བས་དང་། ཁྱོད་ཀྱི་སེམས་སྔ་ཕྱི་རིམ་གྱིས་འབྱུང་བ་རྣམས་ལྷན་ཁྱོག་ཏུ་ཚོགས་པས་་ཀྱང་རྫོགས་པའི་བྱང་ཆུབ་སྐྱེད་པ་མ་ཡིན་པས་སོ། །ཆོས་ཅན། ཁྱོད་ཀྱི་སེམས་སྐད་ཅིག་སྔ་ཕྱི་རེ་རེ་ཁོ་ནས་རྫོགས་པའི་བྱང་ཆུབ་སྐྱེད་པར་རིགས་པ་མ་ཡིན་ཏེ། ཁྱོད་ཀྱིས་སྔ་ཕྱིར་གྱུར་པ་སེམས་རེ་རེ་ལ་སངས་རྒྱས་་་་ཀྱི་བྱང་ཆུབ་སྐུབ་བྱེད་རྣམ་མཁྱེན་དང་། སོགས་པ་དྲན་པ་ཉེར་བཞག་གི་བར་གྱི་དོན་མཐའ་དག་མི་སྣང་བའི་ཕྱིར་རོ། །ཆོས་ཅན། འདོད་པའི་དོན་བྱང་ཆུབ་སྒྲུབ་པར་བྱེད་པར་སྣང་བའི་ཁྱོད་ཀྱིས་སེམས་རིགས་་་་་་་

༄༅། །མཐུན་ཅིག་ཅར་འབྱུང་བ་མང་པོ་ཉིད་ཀྱིས་ཀྱང་རྫོགས་པའི་བྱང་ཆུབ་སྐྱེད་པ་མ་ཡིན་ཏེ། དེ་མི་སྲིད་པའི་ཕྱིར་རོ། །རྟགས་གྲུབ་སྟེ། མདོ་སྡེ་རྒྱན་གྱི་འགྲེལ་པ་ལས། སེམས་ཅན་རྣམས་ནི་རྣམ་པར་་་་་ཤེས་པའི་རྒྱུད་རེ་རེའོ་ཞེས་འབྱུང་བས་སོ། །བླ་ན་མེད་པའི་སངས་རྒྱས་ཀྱི་བྱང་ཆུབ་སྒྲུབ་པར་བྱེད་པ་དྲན་པ་ཉེར་གཞག་ལ་སོགས་ནས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་རྟོགས་ཤིང་ཐོབ་པར་འགྱུར་་་བའི་སྒོམ་ལམ་ཆོས་ཅན། ཁྱོད་ཀྱི་སེམས་སྔ་ཕྱིར་གྱུར་པའི་མང་པོ་རིམ་གྱིས་འབྱུང་བ་རྣམས་ལྷན་ཅིག་ཚོགས་པས་ཀྱང་རྫོགས་པའི་བྱང་ཆུབ་སྐྱེད་པ་མ་ཡིན་ཏེ། དེ་རྣམས་ཕན་ཚུན་འབྲེལ་བ་སྟེ་ལྷན་ཅིག་ཚོགས་པ་མེད་་་་པའི་ཕྱིར་ཏེ་སྐད་ཅིག་ཕྱི་མ་དེ་བྱུང་མ་ཐག་ཏུ་སྐད་ཅིག་སྔ་མ་དེ་སྐད་ཅིག་ཕྱི་མ་ལ་རྗེས་སུ་འབྲེལ་བ་མེད་པ་ཉིད་དུ་འཇིག་པས་སོ་ཞེ་ན། མདོར་ན་ཐེག་ཆེན་གྱི་སྒོམ་ལམ་ཆོས་ཅན། ཁྱོད་ཀྱི་སྐད་ཅིག་རེ་རེ་ཁོ་ན་རྫོགས་་་་་་པའི་བྱང་ཆུབ་སྐྱེད་པ་མ་ཡིན་ཏེ། ཁྱོད་ཀྱི་སྐད་ཅིག་རེ་རེ་ལ་རྫོགས་པའི་བྱང་ཆུབ་སྒྲུབ་པའི་ཐབས་མཐའ་དག་མ་ཚང་བའི་ཕྱིར་རོ། །ཆོས་ཅན། ཁྱོད་ཀྱི་སེམས་རིགས་མཐུན་ཅིག་ཅར་འབྱུང་བ་མང་པོས་ཀྱང་མ་ཡིན་་་་ཏེ་།་ དེ་མི་སྲིད་པའི་ཕྱིར་རོ་ཆོས་ཅན། ཁྱོད་ཀྱི་སེམས་སྔ་ཕྱིར་གྱུར་པ་མང་པོ་རིམ་གྱིས་འབྱུང་བ་རྣམས་ལྷན་ཅིག་ཚོགས་པས་ཀྱང་མ་ཡིན་ཏེ། དེ་རྣམས་ལྷན་ཅིག་ཏུ་ཚོགས་པ་མེད་པའི་ཕྱིར་ཏེ་སྐད་ཅིག་ཕྱི་མ་བྱུང་མ་་་་་

ཐག་ཏུ་སྐད་ཅིག་སྔ་མ་དེ་འཇིག་པས་སོ། །རྒྱུ་མཚན་དེ་བས་ན་སྒོམ་ལམ་གྱིས་བྱང་ཆུབ་སྐྱེད་པ་མི་འཐད་དོ་ཞེ་ན། ལན་ནི། མར་མེའི་དཔེ་ཡི་ཚུལ་བཞིན་དུ། །བྱང་ཆུབ་པར་ནི་འགྱུར་བ་ཡིན། །དཔེ་འདི་ཉིད་་་་་ཀྱི་སྒོ་ནས་ནི། །ཟབ་མོ་བརྒྱད་ཀྱང་ཤེས་པར་བྱ། །ཞེས་བྱ་བས་གསུང་སྟེ་འདི་ལ་མཚམས་སྦྱར་བ་ནི། གོང་གི་རྩོད་པ་དེ་ནི་ཡང་དག་པ་མ་ཡིན་པའི་རྒྱུ་མཚན་གྱིས་འཇིག་རྟེན་ལས་གྲགས་པའི་དཔེའི་སྒོ་ནས་ལན་་་་་་་བསྟན་ཏོ། །བསྡུས་དོན་ནི། སྐྱེས་བུ་བློ་གྲོས་ཅན་ལ་ལ་ནི་བཤད་པའི་དོན་དཔེའི་སྒོ་ནས་ཤེས་པར་འགྱུར་བས་དོན་དེ་ཉིད་ཤེས་པར་བྱ་བའི་ཕྱིར་དུ་འཇིག་རྟེན་ལས་གྲགས་པའི་དཔེ་བསྟན་པར་བྱའོ། །དཔེ་ཇི་ལྟ་བུ་་་་ཞེ་ན། འབྲུ་མར་གྱི་མར་མེ་འབར་བས་སྙིང་པོ་སྡོང་བུ་སྣུམ་ལྡན་ཚིག་ན། མེ་ལྕེ་དང་པོ་དེ་ཕོག་པས་སྡོང་བུ་དེ་རྫོགས་པར་ཚིག་གམ། མེ་ལྕེ་ཕྱི་མ་དེ་ཕོག་པས་སྡོང་བུ་དེ་རྫོགས་པར་ཚིག་གམ། དེ་གཉིས་ལྷན་ཅིག་་་ཚོགས་པས་ཚིག་ཅེས་བཅོམ་ལྡན་འདསཀྱིས་རབ་འབྱོར་ལ་དྲིས་པས། རབ་འབྱོར་གྱིས་གསོལ་པ། མེ་ལྕེ་དང་པོ་ཕོག་པས་དང་ཕྱི་མ་ཕོག་པས་སྡོང་བུ་རྫོགས་པར་ཚོག་པ་མ་ཡིན་ཏེ་དེའི་ནུས་པ་མེད་པའི་ཕྱིར་རོ། །དེ་གཉིས་ལྷན་ཅིག་ཚོགས་པས་ཀྱང་མ་ཡིན་ཏེ་དེ་གཉིས་ལྷན་ཅིག་ཚོགས་པ་མི་སྲིད་པའི་ཕྱིར་རོ། །འོ་ན་ཇི་ལྟར་ཚིག་ཅེས་དྲིས་པས། མེ་ལྕེ་སྔ་ཕྱི་ཕན་ཚུན་ལྟོས་ནས་སྙིང་པོ་སྲེག་གོ་ཞེ་ན། འབྲུ་མར་གྱི་མར་མེའི་སྐད་་་

༄༅། །ཙག་སྔ་ཕྱེ་རེ་རེས་རྫོགས་པར་མི་སྲེག་ཀྱང་ལྟོས་ནས་སྙིང་པོ་སྲེག་པའི་དཔེའི་ཚུལ་བཞིན་དུ། ཐེག་ཆེན་གྱི་སྒོམ་ལམ་གྱི་སྐད་ཅིག་སྔ་ཕྱི་རེ་རེ་ཁོ་ནས་རྫོགས་པའི་བྱང་ཆུབ་མི་སྐྱེད་ཀྱང་དེའི་སྐད་ཅིག་སྔ་ཕྱི་་་་་་་ལྟོས་ནས་རྫོགས་པའི་བྱང་ཆུབ་སྐྱེད་པར་མི་འགྱུར་བ་ཡིན་ནོ། །དེར་མ་ཟད་མར་མེའི་དཔེ་གཅིག་པུ་འདི་ཉིད་ཀྱི་སྒོ་ནས་ནི་ཟབ་མོ་བརྒྱད་པོ་ཐམས་ཅད་ཀྱང་ཤེས་པར་བྱའོ། །ངག་དོན་ནི། ཤེས་བྱ་ཆོས་ཅན།ཐེག་ཆེན་སྒོམ་ལམ་གྱི་སྐད་ཅིག་སྔ་ཕྱི་རེ་རེ་ཁོ་ནས་རྫོགས་པའི་བྱང་ཆུབ་མི་སྐྱེད་ཀྱང་དེའི་སྐད་ཅིག་སྔ་ཕྱི་ལྟོས་ནས་རྫོགས་པའི་བྱང་ཆུབ་བསྐྱེད་པ་འཐད་དེ་རྟེན་འབྲེལ་གྱི་ཆོས་ཉིད་ཡིན་པའི་ཕྱིར་རམ། འབྲུ་མར་གྱི་མར་་་་་མེའི་སྐད་ཅིག་རེ་རེས་སྙིང་པོ་རྫོགས་པར་མི་བསྲེག་ཀྱང་དེའི་སྐད་ཅིག་སྔ་ཕྱི་ལྟོས་ནས་སྙིང་པོ་དེ་བསྲེག་པའི་ཕྱིར་རོ། །བཅོམ་ལྡན་འདས་ཀྱི་སྐབས་འདིར་སྤྲོས་པའི་མར་མེའི་དཔེ་ཆོས་ཅན། ཁྱོད་སྐབས་འདིར་སྨྲོས་པ་་་ལ་དགོས་པ་ཡོད་དེ། ཁྱོད་སྐབས་འདིར་སྨོས་པ་ལ་བརྟེན་ནས་ཟབ་མོ་བརྒྱད་པོ་ཐམས་ཅད་ཀྱང་ཤེས་པའི་ཕྱིར། མདོ་ལས། རབ་འབྱོར་དེས་ན་དོན་འདི་ཉིད་ཤེས་པར་བྱ་བའི་དོན་དུ་ཁྱོད་ལ་དཔེ་བསྟན་པར་བྱ་སྟེ།འདི་ན་སྐྱེས་བུ་མཁས་པ་ལ་ལ་བཤད་པའི་དོན་དཔེས་ཡོངས་སུ་ཤེས་པར་འགྱུར་རོ། །རབ་འབྱོར་འདི་སྙམ་དུ་སེམས་འབྲུ་མར་གྱི་མར་མེ་འབར་བས་སྙིང་པོ་ཚིག་པར་འགྱུར་ན། མེ་ལྕེ་དང་པོ་དང་ཕྲད་པས་སྙིང་པོ་དེ་་་་་

ཚིག་བམ— དེ་སྟེ་མེ་ལྕེ་ཕྱི་མ་དང་ཕྲད་པས་སྙིང་པོ་དེ་ཚིག །གསོལ་པ། བཅོམ་ལྡན་འདས། མེ་ལྕེ་དང་པོ་དང་མཇལ་བས་ཀྱང་མེ་ལྕེ་དང་པོ་ལ་མ་བརྟེན་པར་ཡང་། སྙིང་པོ་དེ་ཚིག་པ་མ་ལགས། མེ་ལྕེ་སླད་་་མ་དང་མཇལ་བས་ཀྱང་མེ་ལྕེ་སླད་མ་ལ་མ་བརྟེན་པར་ཡང་སྙིང་པོ་དེ་ཚིག་པ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་།ར1ར་དེ་ཇི་སྙམ་དུ་སེམས། འོན་ཀྱང་སྙིང་པོ་དེ་ཚིག་གམ། གསོལ་པ།བཅོམ་ལྡན་འདས། དེ་ནི་ཚིག་ལགས་སོ། །བདེ་བར་གཤེགས་པ་དེ་ནི་ཚིག་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་བཞིན་དུ་སེམས་དང་པོ་སྐྱེད་པས་ཀྱང་། སེམས་དང་པོ་སྐྱེད་པ་་་་ལ་མ་བརྟེན་པར་ཡང་། སེམས་ཕྱི་མ་སྐྱེད་པས་ཀྱང་། སེམས་ཕྱི་མ་སྐྱེད་པ་ལ་མ་བརྟེན་པར་ཡང་བྱང་ཆུབ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་མི་རྒྱ་སྟེ།རབ་འབྱོར་འོན་ཀྱང་བྱང་ཆུབ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱའོ་ཞེས་གང་གསུངས་པ་བཞིན་ནོ། །ཚིག་དོན་ལ། དཔེ་བཤད་པ་དང་། དཔེ་་་་་དོན་སྔར་བ་དང་། དཔེ་ལ་བརྟེན་ནས་དོན་གཞན་ཡང་ཁོང་དུ་ཆུད་པར་བསྟན་པའོ། །དང་པོ་ལ་སྐད་ཅིག་རེ་རེ་ལྟོས་མེད་དུ་མི་བསྲེག་པ་དང་། ལྟོས་ནས་བསྲེག་པ་དང་། དཔེ་སྨོས་པའི་དགོས་པའོ། །དང་པོ་་་་་

༄༅། །ལ་གཉིས་ལས་སྐད་ཅིག་དང་པོ་ལྟོས་མེད་དུ་མི་བསྲེག་པ་ནི། ཇི་ལྟར་ཏེ། དཔེར་ན་ཤིང་བུའི་མེ་ལྕེ་དང་སྙིང་པོ་སྡོང་བུ་སྣུམ་ལྡན་གཉིས་ཕྲད་ཙམ་གྱི་མར་མེའི་སྐད་ཅིག་དང་པོ་ཆོས་ཅན། མར་མེའི་་་་་་་སྐད་ཅིག་གཉིས་པ་ལ་ལྟོས་པ་མེད་པར་ཁྱོད་ལ་རྒྱུའི་མཚན་ཉིད་སྡོང་བུ་རྫོགས་པར་སྲེག་པར་བྱེད་པ་དང་། འབྲས་བུའི་མཚན་ཉིད་སྲེག་པར་བྱ་བ་སྡོང་བུ་རྫོགས་པར་ཚིག་པའི་ནུས་པ་མེད་དེ། ཁྱོད་རང་གི་རྒྱུས་ཕན་་་་་་་ཚུན་གྱི་སྒོ་ནས་ཤིང་བུའི་མེ་ལྕེ་དང་། སྡོང་བུ་གཉིས་དུས་མཉམ་དུ་ཕྲད་ཙམ་དུ་སྐྱེད་པས་ན་རང་གི་རྒྱུས་སྡོང་བུ་རྫོགས་པར་བསྲེག་ནུས་ཀྱི་ནུས་པ་ཁྱད་པར་ཅན་མ་བྱས་པའི་ཕྱིར་རོ། །གཉིས་པ་སྐད་ཅིག་མ་གཉིས་པས་་་ལྟོས་མེད་དུ་མི་བསྲེག་པ་ནི། མར་མེའི་སྐད་ཅིག་མ་དང་པོ་དེ་བཞིན་དུ་ཤིང་བུའི་མེ་ལྕེ་དང་སྙིང་པོ་སྡོང་བུ་གཉིས་ཕྲད་པ་ལས་སྡོང་བུ་དེ་བསྲེག་པ་ལ་སྔ་མ་བས་ནུས་པ་ཁྱད་པར་ཅན་དུ་སྐྱེས་པའི་མར་མེའི་སྐད་ཅིག་མ་་་་་་་གཉིས་པ་ཆོས་ཅན། མར་མེའི་སྐད་ཅིག་མ་དང་པོ་ལ་ལྟོས་པ་མེད་པར་སྔར་བཞིན་དུ་རྒྱུའི་མཚན་ཉིད་སྲེག་པར་བྱེད་པ་དང་འབྲས་བུའི་མཚན་ཉིད་བསྲེག་པར་བྱ་བ་མེད་དེ། ཁྱོད་མར་མེའི་སྐད་ཅིག་མ་དང་པོ་ལ་ལྟོས་་་་་པ་མེད་པར་དོན་དམ་དུ་མ་ཟད་ཀུན་རྫོབ་ཏུ་ཡང་འབྱུང་བ་མེད་པའི་ཕྱིར་རོ། །དེ་དེ་ལ་མ་ལྟོས་པར་འབྱུང་ན་སྐྱོན་ཅིར་འགྱུར་ཞེ་ན། དེ་ཆོས་ཅན། ཁྱོད་ཡོད་ན་རྟག་ཏུ་ཡོད་པ་དང་། སོགས་པ་མེད་ན་རྟག་ཏུ་མེད་་་་་་

པར་འགྱུར་གྱི། རེས་འགའ་འབྱུང་བ་མ་ཡིན་པར་ཐལ། རང་རྒྱུ་ལས་མ་བྱུང་བས་སོ། །གཉིས་པ་ནི། མར་མེའི་སྐད་ཅིག་སྔ་ཕྱི་རེ་རེས་ལྟོས་མེད་དུ་མི་བསྲེག་ཀྱང་། སྲེག་པར་བྱེད་པ་དང་བསྲེག་པར་བྱ་བ་ཡོད་་དེ་།་ གང་གི་ཚེ་ཡོད་ན་མར་མེའི་སྐད་ཅིག་མ་གཉིས་པ་ལ་སོགས་པ་སྐྱེས་པས་དེའི་ཚེ་ཡོད་པས་བསྲེག་པར་བྱེད་དོ། །གང་ན། བསྲེག་པར་བྱ་བ་སྙིང་པོ་སྡོང་བུ་སྣུམ་ལྡན་ནོ། །གང་གིས་ན། རང་རྒྱུ་མར་མེའི་་་་་་་སྐད་ཅིག་མ་དང་པོ་དེས་སྡོང་བུ་སྲེག་པ་ལ་མཐུ་ཕུལ་དུ་ཕྱིན་པ་དང་ལྡན་པ་སྟེ། ནུས་པ་མཐུ་ཅན་དུ་བྱས་པ་ཁྱད་པར་ཅན་མར་མེའི་སྐད་ཅིག་མ་གཉིས་པ་དང་གསུམ་པ་ལ་སོགས་པས་སོ། །གང་ལ་ལྟོས་ནས་ན་ཤིང་བུའི་མེ་ལྕེ་དང་སྡོང་བུ་སྣུམ་ལྡན་གཉིས་ཀ་ཕྲད་ཅིང་ཚོགས་པས་སྐྱེད་པའི་ཁྱད་པར་ཅན་གྱི་མར་མེའི་སྐད་ཅིག་མ་དང་པོ་ལ་ལྟོས་ནས་སོ། །དེས་དེ་ལ་ལྟོས་ནས་དེ་སྲེག་པར་གང་གིས་གྲུབ་ཅེ་ན། རིགས་པ་བཞིའི་སྟོབས་ཀྱིས་གྲུབ་བོ། །རིགས་པ་བཞི་པོ་གང་ཞེ་ན། དང་པོ་ལྟོས་པའི་རིགས་པ་ནི། རང་རྒྱུ་མར་མེའི་སྐད་ཅིག་མ་དང་པོས་སྡོང་བུ་སྣུམ་ལྡན་སྲེག་པ་ལ་ནུས་པ་མཐུ་ཅན་དུ་བྱས་པའི་མར་མེའི་སྐད་ཅིག་མ་གཉིས་པ་ལ་སོགས་པ་་་་ཆོས་ཅན། རང་རྒྱུ་མར་མེའི་སྐད་ཅིག་མ་དང་པོ་ལ་ལྟོས་ནས་རང་གི་བསྲེག་བྱ་སྡོང་བུ་སྣུམ་ལྡན་བསྲེག་པར་བྱེད་དེ། གང་གི་ཕྱིར་ཁྱོད་ཀྱིས་དེ་སྲེག་པ་གང་ཞིག །དེ་ལ་མ་ལྟོས་པར་མི་བསྲེག་པ་དེ་ལྟ་ཡིན་པའི་ཕྱིར།

༄༅། །གཉིས་པ་ཆོས་ཉིད་ཀྱི་རིགས་པ་ནི། ཆོས་ཅན། དེ་ལ་ལྟོས་ནས་དེ་སྲེག་པར་བྱེད་དེ། ཁྱོད་ཀྱིས་དེ་ལ་ལྟོས་ནས་དེ་སྲེག་པའི་རྟེན་འབྲེལ་གྱི་ཆོས་ཉིད་ཡིན་པས་སོ། །ཡང་ན་ཁྱོད་རང་གྲུབ་ཙམ་ནས་་་་དེ་ལ་ལྟོས་ནས་དེ་སྲེག་བྱེད་དུ་སྐྱེད་པའི་ཕྱིར་རོ། །གསུམ་པ་རྒྱུ་འབྲས་སམ་བྱ་བ་བྱེད་པའི་རིགས་པ་ནི་ཆོས་ཅན། དེ་ལ་ལྟོས་ནས་དེ་སྲེག་པར་བྱེད་དེ། དེ་ཁྱོད་དེ་སྲེག་པར་བྱེད་དུ་སྐྱེད་པའི་རྒྱུ་དང་ཁྱོད་དེ་ལས་དེ་་་་་་་སྲེག་བྱེད་དུ་སྐྱེད་པའི་འབྲས་བུ་སྟེ། དེ་ལྟ་བུའི་རྒྱུ་འབྲས་ཀྱི་འབྲེལ་པ་གྲུབ་པས་སོ། །བཞི་པ་འཐད་པ་སྒྲུབ་པའི་རིགས་པ་ནི། ཆོས་ཅན། དེ་ལ་ལྟོས་ནས། དེ་བསྲེག་པར་བྱེད་དེ། ཁྱོད་ཀྱིས་དེ་ལ་ལྟོས་ནས་་་དེ་སྲེག་པ་རིགས་པ་སྔ་མ་གསུམ་གྱི་རྟགས་ལ་བརྟེན་པའི་ཚད་མས་གྲུབ་པའི་ཕྱིར་རོ། །འོ་ན་བདེན་གཉིས་གང་དུ་སྲེག་ཅེ་ན། ཆོས་ཅན། ཁྱོད་ཀྱིས་དེ་མ་བརྟགས་གཅིག་པུ་ཉམས་དགའ་ཉིད་དུ་སྟེ་མ་བརྟགས་མ་་་་་་་དཔྱད་པའི་ངོ་ན་གྲུབ་པའི་ཀུན་རྫོབ་ཏུ་སྲེག་པར་བྱེད་དེ། འདི་པ་ཙམ་གྱི་སྟེ་སྣང་ཚོང་པོའི་རང་གི་རྒྱུ་རྐྱེན་ལས་དེ་སྲེག་བྱེད་དུ་སྐྱེད་པའི་ཕྱིར་རོ། །དོན་དམ་པར་དེ་སྲེག་པ་མ་ཡིན་ཏེ་དོན་དམ་པར་སྲེག་པར་བྱེད་པ་དང་་་་་སྲེག་པར་བྱ་བ་མ་གྲུབ་པའི་ཕྱིར་རོ། །ཀྱང་གི་ཁོང་ནས་ཕྱོགས་སྔ་མ་འདོན་ཏེ། ཁ་ཅིག་ན་རེ། ཆོས་ཅན། དེ་ལ་ལྟོས་ནས་དེ་སྲེག་པ་མ་ཡིན་པར་ཐལ། ཁྱོད་སྐྱེས་པའི་ཚེ་རང་རྒྱུ་མར་མེའི་སྐད་ཅིག་མ་དང་པོ་དེ་་་

ལོསྒོ་་རྫོ་ ་ ་ད་པར་རང་གི་ངང་གིས་ཞིག་པའི་ཕྱིར་ཟེར་ན། ཁྱབ་པ་མ་གྲུབ་སྟེ། ཆོས་ཅན། ཁྱོད་སྐྱེས་པའིཚེ་དེ་འཇིག་རྒྱུ་དོན་གཞན་མེད་པར་རང་གི་ངང་གིས་ཞིག་ཀྱང་། ཁྱོད་ཀྱིས་དེ་ལ་ལྟོས་ནས་་་་་་དེའི་སྲེག་པ་མི་འགལ་ཏེ། ཁྱོད་སྐྱེས་པ་དེའི་ཚེ་དེ་འཇིག་རྒྱུ་དོན་གཞན་མེད་པར་རང་གི་ངང་གིས་ཞིག་ཀྱང་རྒྱུ་སྟེ་སྲེག་བྱེད་ཁྱོད་སྐྱེ་བ་དང་། འབྲས་བུ་སྟེ་བསྲེག་བྱ་སྡོང་བུ་སྣུམ་ལྡན་འཇིག་པ་སྟེ་ཚིག་པ་སྲང་འདའི་མཐོ་་་་་དམན་དང་འདྲ་བར་དུས་མཉམ་དུ་དམིགས་པས་སོ། །དེ་ཡང་ཀུན་རྫོབ་ཏུ་ཡིན་གྱི་དོན་དམ་པར་ནི་མ་ཡིན་ཏེ། དོན་དམ་པར་སྐྱེ་འཇིག་མ་གྲུབ་པའི་ཕྱིར་རོ། །གསུམ་པ་ནི་མར་མེའི་སྐད་ཅིག་མ་སྔ་ཕྱི་རྣམས་ལྟོས་་་་་་་མེད་དུ་མི་སྲེག་ལ་སྟོས་ནས་སྲེག་པ་དེ་བས་ན་མར་མེའི་སྐད་ཅིག་མ་དང་པོ་དང་གཉིས་པ་གཉིས་ཕན་ཚུན་མ་ལྟོས་པར་སྙིང་པོ་མ་སྲེགས་ཤིང་། ལྟོས་ནས་སྙིང་པོ་བསྲེག་པའི་མར་མེའི་དཔེའི་ཚུལ་གྱིས་ཆོས་ཅན། ཁྱོད་་་་སྨོས་པ་ལ་དགོས་པ་ཡོད་དེ། ཁྱོད་ཀྱི་ཐེག་ཆེན་གྱི་སྒོམ་ལམ་གྱི་སྐད་ཅིག་སྔ་ཕྱིར་གྱུར་པ་གཉིས་ཡུལ་རྫོགས་པའི་བྱང་ཆུབ་གཅིག་སྐྱེད་པ་ལ་ཉེ་བར་སྦྱར་བ་ཤེས་པར་བྱེད་པ་ལྷུར་ལེན་པས་སོ། །གཉིས་པ་ནི། སྡོང་བུ་སྣམ་ལྡན་སྲེག་པ་ལ་ནུས་པ་ཅུང་ཟད་ཅིག་ཡོད་པའི་མར་མེའི་སྐད་ཅིག་མ་སྔ་མ་བཞིན་དུ་རྫོགས་པའི་བྱང་ཆུབ་སྒྲུབ་ཅིང་སྐྱེད་པར་བྱེད་པའི་དངོས་པོ་༣་ཡོད་པ་ཅུང་ཟད་ཅིག་སྣང་བའི་ཐེག་ཆེན་གྱི་སྒོམ་ལམ་གྱི་རྣམ་པར་་་་་་་

ར༅༅། །ཤེས་པ་སྔ་མ་ལ་བརྟེན་ནས། སྙིང་པོ་སྲེག་པ་ལ་སྔ་མ་བས་ནུས་པ་ལྷག་པའི་མར་མེའི་སྐད་ཅིག་མ་གཉིས་ལ་སོགས་པ་བཞིན་དུ། སྔ་མ་དེ་ལ་སྣང་བའི་དོན་གྱིས་དབེན་པ་སྔ་མ་བས་རྫོགས་པའི་བྱང་ཆུབ་་སྐྱེད་པའི་ནུས་པ་ལྷག་པ་ཁྱད་པར་དུ་འཕགས་པའི་དོན་སྣང་བའི་ཐེག་ཆེན་སྒོམ་ལམ་གྱི་རྣམ་པར་ཤེས་པ་ཕྱི་མ་སྐྱེ་བས་ན། ཐེག་ཆེན་སྒོམ་ལམ་གྱི་སྐད་ཅིག་སྔ་ཕྱི་གཉིས་ཕན་ཚུན་ལྟོས་ནས་རྫོགས་པའི་བྱང་ཆུབ་ཐོབ་རིགས་པ་ཡིན་ནོ། །ལ་ནི་ཕྱི་མ་དང་འབྲེལ་ཚིག་གོ །ངག་དོན་ནི། ཐེག་ཆེན་སྒོམ་ལམ་ཆོས་ཅན། ཁྱོད་ཀྱིས་སྐད་ཅིག་མ་སྔ་ཕྱི་ལྟོས་ནས་རྫོགས་པའི་བྱང་ཆུབ་སྐྱེད་དེ། རྫོགས་པའི་བྱང་ཆུབ་སྐྱེད་པའི་ཁྱོད་ཀྱི་སྐད་ཅིག་་སྔ་མ་ལ་བརྟེན་ནས་རྫོགས་པའི་བྱང་ཆུབ་སྐྱེད་པའི་ཁྱོད་ཀྱི་སྐད་ཅིག་ཕྱི་མ་སྐྱེ་བས་སོ། །གསུམ་པ་ནི། གོང་དུ་ཇི་ལྟར་སྨོས་པའི་མར་མེའི་དཔེས་སྐྱེ་བ་ཟབ་པ་ཁོང་དུ་ཆུད་པར་མ་ཟད། དཔེ་དེ་ཁོ་ནས་ཟབ་མོའི་ཆོས་་་་་ཉིད་བརྒྱད་པོ་ཐམས་ཅད་ཀྱང་ཁོང་དུ་ཆུད་པར་བྱའོ། །ངག་དོན་ནི། རྩ་བ་བཞིན་ནོ། །འགྱུར་འདི་བཞིན་ལེགས་སོ། །དེ་ལྟ་མིན་ན་ཟབ་མོའི་ཆོས་ཉིད་རྣམ་པ་བརྒྱད་ཅེས་པའི་འགྲེལ་པ་ཆད་པའི་སྐྱོན་ཡོད་དོ། །གདུན་པ་ཕྱིར་མི་ལྡོག་གི་རྟགས་དངོས་ནི། །སྐྱེ་བ་དང་ནི་འགག་པ་དང་། །དེ་བཞིན་ཉིད་དང་ཤེས་བྱ་དང་། ཁྲེས་དང་སྤྱོད་དང་གཉིས་མེད་དང་། །ཐབས་མཁས་པ་ལ་ཟབ་པ་ཉིད། །ཅེས་བྱ་བས་གསུངས་ཏེ།

འདི་ལ་གསུམལསམཚམས་སྦྱར་བ་ནིཝ་སྒོམ་ལམ་ལ་གནས་པའི་བྱང་ཆུབ་སེམས་དཔའ་ཕྱིར་མི་ལྡོག་པ་རྣམས་ཀྱི་མཚན་ཉིད་དེ་རྟགས་བརྗོད་པའི་ཕྱིར་ཟབ་མོ་རྣམ་པ་བརྒྱད་ཡུལ་གང་ལ་ཡོད་པ་ཡིན་ཞེ་ན། དེ་བསྟན་་་པའི་ཕྱིར་ཚིགས་སུ་བཅད་པ་གཅིག་གསུངས་སོ། །བསྡུས་དོན་ནི། ས་བརྒྱད་པ་ལ་གནས་པའི་བྱང་སེམས་དབང་རྟུལ་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། རྫོགས་པའི་བྱང་ཆུབ་སྙེམས་་་་་་་ཕྱིར་མི་ལྡོག་པའི་རྟགས་ཟབ་མོའི་ཆོས་ཉིད་རྣམ་པ་བརྒྱད་མངོན་སུམ་དུ་རྟོགས་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པའི་སེམས་དཔའ་ཡིན་པའི་ཕྱིར་རོ། །ཟབ་མོའི་ཆོས་ཉིད་བརྒྱད་པོ་གང་ཡིན་ཞེ་ན། ཐེག་ཆེན་སྒོམ་ལམ་གྱི་སྐད་ཅིག་རེ་རེས་རྫོགས་པའི་བྱང་ཆུབ་མི་སྐྱེད། དེ་དག་ལ་མ་བརྟེན་པར་ཡང་རྫོགས་པའི་བྱང་ཆུབ་མི་སྐྱེད་པ་ནི་སྐྱེ་བ་ཟབ་པ་ཉིད་དེ། འགལ་འགལ་འདྲ་ཡང་མི་འགལ་བའི་སྐྱེ་བའི་ཚུལ་ཡིན་པའི་ཕྱིར་རོ། །དེས་ཕྱི་མ་རྣམས་རིགས་འགྲེའོ། །མདོ་ལས། གསོལ་པ། བཅོམ་ལྡན་འདས་དེ་ལྟར་སེམས་དང་པོ་སྐྱེད་པས་ཀྱང་སེམས་དང་པོ་སྐྱེད་པ་ལ་མ་བརྟེན་པར་ཡང་། སེམས་སླད་མ་སྐྱེད་པས་ཀྱང་སེམས་སླད་མ་སྐྱེད་པ་ལ་མ་བརྟེན་པར་ཡང་། བྱང་ཆུབ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བ་མ་ལགས་ཤིང་། བཅོམ་ལྡན་འདས་བྱང་ཆུབ་སེམས་དཔའ་ཆེན་པོ་བླ་ན་་་་་་་

༄༅། །མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱའོ་རྟེན་ཅིང་འབྲེལ་བར་འབྱུང་བ་ཟབ་པ་དེ་ནི་ངོ་མཚར་ཆེའོ་ཞེས་གང་གསུངས་པ་བཞིན་ནོ། །དོན་དམ་པར་སྐྱེ་བ་མེད་པས་་་་་་་འགག་པ་མེད་ཀྱང་ཀུན་རྫོབ་ཏུ་སྐྱེས་བ་ཙམ་གྱིས་འགག་པ་ནི་འགག་པ་ཟབ་པ་ཉིད་དེ། མདོ་ལས། རབ་འབྱོར་དེ་ཇི་སྙམ་དུ་སེམས། སེམས་གང་སྐྱེས་པ་དེ་འགག་པའི་ཆོས་ཅན་ཡིན་ནམ། གསོལ་བ། འགག་པའི་ཆོསཅན་ལགས་སོ། །རབ་འབྱོར་དེ་ཇི་སྙམ་དུ་སེམས། །སེམསའགག་པའི་ཆོས་ཅན་གང་ཡིན་པ་དེ་འགག་པར་འགྱུར་རམ། གསོལ་བ། བཅོམ་ལྡན་འདསདེ་ནི་མ་ལགས་སོཞེས་གང་གསུངས་པ་བཞིན་ནོ། །གཟུགས་ལ་སོགས་པ་དངོས་པོའི་དོན་རྟོགས་ཀྱང་དེ་དང་ཐ་མི་དད་པའི་དེ་བཞིན་ཉིད་མངོན་དུ་བྱ་མི་ནུས་པའི་ཕྱིར། དེ་བཞིན་ཉིད་ཟབ་པས་རྟོགས་པར་དཀའོ། །མདོ་ལས། རབ་འབྱོར་དེ་ཇི་སྙམ་དུ་སེམས། དེ་་་བཞིན་ཉིད་ཟབ་བམ། གསོལ་པ། བཅོམ་ལྡན་འདས་ཟབ་བོ། །བདེ་བར་གཤེགས་པ་ཟབ་པོ་ཞེས་གང་གསུངས་པ་བཞིན་ནོ། །ཆོས་རྣམས་ནི་དེ་བཞིན་ཉིད་ལས་གཅིག་དང་ཐ་དད་དུ་མ་གྲུབ་པ་ནི་ཤེས་བྱ་ཟབ་པ་ཉིད་དེ། མདོ་ལས། རབ་འབྱོར་དེ་ཇི་སྙམ་དུ་སེམས། དེ་བཞིན་ཉིད་སེམས་ཡིན་ནམ། གསོལ་པ། བཅོམ་ལྡན་འདས་དེ་ནི་མ་ལགས་སོ། །རབ་འབྱོར་དེ་ཇི་སྙམ་དུ་སེམས། དེ་བཞིན་ཉིད་ལས་གཞན་ན་་

སེམས་ཡོད་དམ། གསོལ་པ། བཅོམ་ལྡན་འདས་དེ་ནི་མ་ལགས་སོ་ཞེས་གང་གསུངས་པ་བཞིན་ནོ། །དེའི་དོན་སེམས་ནི་དེ་བཞིན་ཉིད་མ་ཡིན་ཏེ། ཀུན་རྫོབ་ཀྱི་བདེན་པ་ཡིན་པའི་ཕྱིར་རོ། །དེ་བཞིན་ཉིད་་་་་་་ལས་གཞན་ན་ཡང་སེམས་ཡོད་པ་མ་ཡིན་ཏེ། ཆོས་ཀྱི་དབྱིངས་ལས་མ་གཏོགས་པའི་ཆོས་ཡོད་པ་མ་ཡིན་པའི་ཕྱིར་རོ། །དེ་ཁོ་ནར་དེ་བཞིན་ཉིད་དམ་ཆོས་གང་ཡང་མ་མཐོང་ཞིང་མི་དམིགས་པར་རྟོགས་པ་ནི་ཤེས་པ་་་་་ཟབ་པ་ཉིད་དེ། མདོ་ལས། རབ་འབྱོར་དེ་ཇི་སྙམ་དུ་སེམས། དེ་བཞིན་ཉིད་ཀྱིས་དེ་བཞིན་ཉིད་ཡང་དག་པར་རྗེས་སུ་མཐོང་ངམ། གསོལ་པ། བཅོམ་ལྡན་འདས་དེ་ནི་མ་ལགས་སོ་ཞེས་གང་གསུངས་པ་བཞིན་ནོ་།་ །ཅི་ལ་ཡང་མི་སྤྱོད་པའི་ཚུལ་གྱིས་ཡུམ་ཟབ་མོ་ལ་སྤྱོད་པ་ནི་སྤྱོད་པ་ཟབ་པ་ཉིད་དེ། མདོ་ལས། རབ་འབྱོར་དེ་ཇི་སྙམ་དུ་སེམས། དེ་ལྟར་སྤྱོད་པ་དེ་ནི་ཡུམ་ཟབ་མོ་ལ་སྤྱོད་པ་ཡིན་ནམ། གསོལ་པ།བཅོམ་ལྡན་འདས་གང་དེ་ལྟར་སྤྱོད་པ་དེ་ནི་ཡུམ་ཟབ་མོ་ལ་སྤྱོད་པའོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ཇི་སྙམ་དུ་སེམས། གང་དེ་ལྟར་སྤྱོད་པ་དེ་གང་ལ་སྤྱོད་པ་ཡིན། གསོལ་པ། དེ་་་་་་་ལྟར་སྤྱོད་པ་དེ་ནི་ཅི་ལ་ཡང་མི་སྤྱོད་དོ། །དེ་ཅིའི་སླད་དུ་ཞེ་ན། བཅོམ་ལྡན་འདས་འདི་ལྟར་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་ཅིང་དེ་བཞིན་ཉིད་ལ་གནས་པ་ནི་ཀུན་ཏུ་སྤྱོད་པ་འདི་དག་མི་འབྱུང་ཞིང་། མི་་་་་

༄༅། །རྒྱུའོ་ཞེས་གང་གསུངས་པ་བཞིན་ནོ། །མཚན་མ་དང་མཚན་མ་མེད་པ་ལ་སྤྱོད་པ་གཉིས་མེད་པར་ཆོས་དབྱིངས་ལ་སྤྱོད་པ་ནི་གཉིས་སུ་མེད་པ་ཟབ་པ་ཉིད་དེ། མདོ་ལས། རབ་འབྱོར་བྱང་ཆུབ་སེམས་་་དཔའ་ཆེན་པོ་ཡུམ་ལ་སྤྱོད་པ་དེ་གང་ལ་སྤྱོད་པ་ཡིན། གསོལ་པ། དེ་ནི་གང་ལ་གཉིས་ཀྱིས་ཡོངས་སུ་རྒྱུ་བ་མཆིས་པའི་དོན་དམ་པ་ལ་སྤྱོད་དོ་ཞེས་གང་གསུངས་པ་བཞིན་ནོ། །རྣམ་པར་ཐར་པའི་སྒོ་གསུམ་གྱི་ཏིང་ངེ་་འཛིན་ལ་གནས་ཤིང་སེམས་རྣམ་པར་རྟོག་པའི་འདུ་ཤེས་ལ་སྤྱོད་པ་རྣམས་སྟོང་པ་ཉིད་ཀྱི་ཏིང་ངེ་འཛིན་ལ་རབ་ཏུ་འགོད་པ་དང་། སེམས་ཅན་མཚན་མ་ལ་སྤྱོད་པ་རྣམས་མཚན་མ་མེད་པ་དང་། སེམས་ཅན་སྨོན་པ་ལ་་་་་སྤྱོད་པ་རྣམས་སྨོན་པ་མེད་པའི་ཏིང་ངེ་འཛིན་ལ་རབ་ཏུ་འགོད་པ་ནི་ཐབས་ལ་མཁས་པ་ཟབ་པ་ཉིད་དོ། །མདོ་ལས། རབ་འབྱོར་འདི་ལ་བྱང་ཆུབ་སེམས་དཔའ་ཆེན་པོ་ཏིང་ངེ་འཛིན་གསུམ་ལ་གནས་ཤིང་། སེམས་་་་ཅན་གང་རྣམ་པར་རྟོག་པའི་འདུ་ཤེས་ལ་སྤྱོད་པ་དེ་དག་ནི་སྟོང་པ་ཉིད་ལ་རབ་ཏུ་འགོད་དོ། །སེམས་ཅན་གང་མཚན་མ་ལ་སྤྱོད་པ་དེ་དག་ནི་མཚན་མ་མེད་པ་ལ་རབ་ཏུ་འགོད་དོ། །སེམས་ཅན་གང་སྨོན་པ་ལ་སྤྱོད་པ་དེ་་དག་ནི་སྨོན་པ་མེད་པ་ལ་རབ་ཏུ་འགོད་དོ། །རབ་འབྱོར་དེ་ལྟ་དེ་ལྟར་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་ཅིང་ཏིང་ངེ་འཛིན་གསུམ་ལ་གནས་ཏེ་སེམས་ཅན་ཡོངས་སུ་སྨིན་པར་བྱེད་དོ་ཞེས་གང་གསུངས་པ་བཞིན་་་་་

ནོ་།་ །ཚིག་དོན་ནི། ས་བརྒྱད་པ་ལ་གནས་པའི་བྱང་སེམས་དབང་རྟུལ་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་སྐྱེ་བ་ཟབ་པ་ལ་སོགས་པ་རྟོགས་པའི་རྗེས་ཐོབ་ཀྱི་སྤྱོད་པ་ཁྱད་་་་་་་པར་ཅན་ཐོབ་པའི་སེམས་དཔའ་ཡིན་པའི་ཕྱིར། ཆོས་ཅན། སྐྱེ་བ་ཟབ་པ་ལ་སོགས་པ་རྟོགས་པ་ཡིན་ཏེ། མཐར་འཛིན་ཅན་གྱི་བློས་བསམ་གྱིས་མི་ཁྱབ་པ་རྣམ་པར་ཐར་པ་ཐབས་ཤེས་ཁྱད་པར་ཅན་ཐོབ་ཎྜཾ་པའི་སྒོ་་་་་་་ནས་མཐར་འཛིན་ཅན་གྱི་བློ་ངོར་འགལ་བ་ལྟར་སྣང་བའི་དོན་རྟེན་འབྲེལ་ཟབ་མོ་མི་འགལ་བར་སྒྲུབ་ཅིང་རྟོགས་པས་སོ། །སྐྱེ་བ་ཟབ་པ་ལ་སོགས་པ་ནི་གང་། ཅིའི་ཕྱིར་ཟབ་ཅེ་ན། ཐེག་ཆེན་སྒོམ་ལམ་གྱི་སྐད་ཅིག་་སྔ་ཕྱི་རེ་རེས་རྫོགས་པའི་བྱང་ཆུབ་སྐྱེད་པ་མ་ཡིན་ན་ངོ་བོ་ཉིད་མེད་པས་ཀྱང་རྫོགས་པའི་བྱང་ཆུབ་སྐྱེད་པ་མ་ཡིན། འོན་ཀྱང་དེ་བསྒོམ་པས་རྟོགས་ཤིང་ཐོབ་པར་བྱ་བའི་དོན་ཐེག་དམན་ལས་ཁྱད་པར་དུ་འཕགས་པ་་་་་་་རྫོགས་པའི་བྱང་ཆུབ་སྐྱེད་པ་ནི་འཐད་དེ་རྟེན་འབྲེལ་གྱི་ཆོས་ཉིད་ཡིན་པའི་ཕྱིར། དེ་ཆོས་ཅན། མཐར་འཛིན་ཅན་གྱི་བློ་ངོར་ཟབ་པ་ཉིད་ཡིན་ཏེ། དེའི་བློ་ངོར་འགལ་བ་ལྟར་སྣང་ཞིང་རྟོགས་པར་དཀའ་བའི་དོན་ཡིན་པའི་ཕྱིར། དེ་བཞིན་དུ་འོག་མ་ཀུན་ལ་ཡང་མཛོད་ཅིག །དངོས་པོ་ཐམས་ཅད་རང་རྒྱུ་ལས་བྱུང་བ་ཉིད་ནས་ཀུན་རྫོབ་ཏུ་འགག་ལ་རང་བཞིན་གྱིས་ངོ་བོ་ཉིད་མེད་པས་དོན་དམ་པར་མི་འགག་པ་ནི་དེའི་བློ་ངོར་འགག་པ་

༄ཚོ། །ཟབ་པ་ཉིད་ཡིན་ཏེ། དེའི་བློ་ངོར་འགལ་བ་ལྟར་སྣང་ཞིང་རྟོགས་པར་དཀའ་བ་འགག་པའི་དོན་ཡིན་པའི་ཕྱིར། དེ་བཞིན་དུ་འོག་མ་རྣམས་ལ་ཡང་མཛོད་ཅིག །སློབ་པའི་གནས་སྐབས་ཐམས་ཅད་དུ་་་་དེ་བཞིན་ཉིད་ལ་གོམས་པར་བྱེད་ཀྱང་རྫོགས་སྨིན་མ་སྦྱངས་པར་དེ་བཞིན་ཉིད་དེ་མངོན་དུ་མི་བྱེད་པ་ནི་དེ་བཞིན་ཉིད་ཟབ་པ་ཡིན་ནོ། །ཆོས་ཐམས་ཅད་ནི་དོན་དམ་པར་དེ་བཞིན་ཉིད་རང་བཞིན་ཡིན་པས་དོན་དམ་པར་་་་ཤེས་བྱ་མ་ཡིན་ཡང་ཀུན་རྫོབ་ཏུ་སྦྱིན་པ་ལ་སོགས་པ་དུ་མ་སྔོན་གྱི་དེ་བཞིན་གཤེགས་པའི་རྗེས་སྒྲུབ་ཅིང་ཤེས་པར་བྱ་བ་ནི་ཤེས་བྱ་ཟབ་པ་ཡིན་ནོ། །ཡང་ན་དེ་བཞིན་ཉིད་ཀྱི་རང་བཞིན་ཅིར་ཡང་མི་རྟོག་པའི་ཚུལ་གྱིས་་་་་་་ཆོས་ཐམས་ཅད་ལ་བལྟ་བར་བྱ་ཞིང་སྤྱིན་པ་ལ་སོགས་པ་དུ་མ་སྔོན་གྱི་དེ་བཞིན་གཤེགས་པའི་རྗེས་སུ་མཐུན་པར་གྲུབ་པ་ནི་ཤེས་བྱ་ཟབ་པ་ཡིན་ནོ། །དོན་དམ་པར་དེ་བཞིན་ཉིད་ཀྱི་ངོ་བོ་ཉིད་ཡིན་པས་མཐོང་ཞིང་རྟོགས་་་པ་མེད་ཀྱང་ཀུན་རྫོབ་ཏུ་ཅིར་ཡང་མཐོང་བ་མེད་པའི་ཚུལ་གྱིས་རྟོགས་པ་ཉིད་མཐོང་བ་ཡིན་པ་ནི་ཤེས་པ་ཟབ་པ་ཡིན་ནོ། །ཆོས་ཉིད་ཀྱི་སྒོ་ནས་སྤྱད་བྱ་ཐམས་ཅད་ལ་སྤྱོད་པ་མེད་པའི་ཚུལ་གྱིས་སྤྱོད་པ་ཉིད་སྤྱོད་པའི་་་་་་་མཆོག་ཡིན་པ་ནི་སྤྱོད་པ་ཟབ་པ་ཡིན་ནོ། །མཚན་མ་ལ་སྤྱོད་པ་དང་མཚན་མ་མེད་པ་ལ་སྤྱོད་པ་གཉིས་སུ་མེད་པར་ཆོས་ཉིད་ཀྱི་ངོ་བོ་ཉིད་ཆོས་ཐམས་ཅད་སྒྲུབ་ཅིང་སྤྱོད་པ་ནི་གཉིས་སུ་མེད་པ་ཟབ་པ་ཡིན་ནོ། །འགྲེལ་་་་

ཆེན་ནོ། །ཡང་ན་ཆོས་ཐམས་ཅད་ཡིན་ལུགས་ལ་གཟུང་བ་དང་འཛིན་པ་དང་། སྤང་བྱ་དང་བླང་བྱ་གཉིས་སུ་མེད་པ་ངོ་བོ་ཉིད་དུ་སྒྲུབ་ཅིང་སྤྱོད་པ་ནི་གཉིས་སུ་མེད་པ་ཟབ་པ་ཡིན་ནོ། །གཞན་དོན་དུ་བསོད་ནམས་་་་་་དང་ཡེ་ཤེས་ཀྱི་ཚོགས་ཐམས་ཅད་ཡོངས་སུ་རྫོགས་པར་བྱེད་པ་ལ་རང་དོན་དུ་སྟོབས་བཅུ་ནས། མ་འདྲེས་པ་བཅོ་བརྒྱད་ཡོངས་སུ་མ་རྫོགས་པར་དེའི་འབྲས་བུ་སངས་རྒྱས་ཉིད་མི་ཐོབ་པ་སྟེ་བླ་མེད་རྫོགས་པའི་བྱང་ཆུབ་་་་ཏུ་མངོན་པར་རྫོགས་པར་འཚང་མི་རྒྱ་བ་ནི། མཐར་འཛིན་ཅན་གྱི་བློ་ངོར་ཐབས་ལ་མཁས་པ་ཟབ་པ་ཡིན་ཏེ། དེའི་ངོར་འགལ་བ་ལྟར་སྣང་ཞིང་དེས་རྟོགས་པ་དཀའ་བ་ཐབས་མཁས་པའི་ཚུལ་ཡིན་པའི་ཕྱིར། ཡང་་་ན་གནོད་འཇོམས། འཚང་མི་རྒྱ་བ་ནི། ཐབས་མཁས་པ་ཡིན་ལ་དེ་ཆོས་ཅན། དེའི་བློ་ངོར་ཟབ་པ་ཡིན་ཏེ་དེའི་བློ་ངོར་འགལ་བ་ལྟར་སྣང་བའི་དོན་ཡིན་པའི་ཕྱིར། འགྲེལ་ཆེན་དང་བུདྡྷ་ཤྲཱི་ལྟར་ན། དེའི་བློ་་་་་་་རྟོགས་དཀའ་བའི་དོན་ཡིན་པའི་ཕྱིར། གོང་མ་ཀུན་ལ་ཡང་ངོ་། །གསུམ་པ་མཇུག་བསྡུ་བ་ནི། སློབ་དཔོན་སེང་གེ་བཟང་པོ་ཆོས་ཅན། ངེས་འབྱེད་ཡན་ལག་ནས་བཟུང་སྟེ། །ཞེས་པ་ནས། ཐབས་མཁས་པ་་ལ་ཟབ་པ་ཉིད། །ཅེས་པའི་བར་གྱི་ཚིགས་བཅད་ཉི་ཤུ་རྩ་གཉིས་ཀྱི་འགྲེལ་པ་བཤད་ཟིན་པས་སློབ་པ་ཕྱིར་མི་ལྡོག་པའི་ཚོགས་མཚན་ཉིད་དང་བཅས་པ་བཤད་ཟིན་ནོ། །ཁྱབ་པ་ཡོད་དེ། ཚིགས་བཅད་ཉི་ཤུ་རྩ་་་་་་་

༄༅། །གཉིས་པོ་དེ་དག་གིས་སློབ་པ་ཕྱིར་མི་ལྡོག་པའི་ཤེགེ་འདུན་རྟགསེདེ་ ང་བཅ་་མེ་པ་རྒྱས་པརསྟོནཔའིཕྱིར་རོ ་་ གཟུམ་པ་ཆོས་—ཉེའི་ཡན་ལག་སྲིད་སྙེ་མེཉམ་ཉིད་སྐྱེ།་སྦྱོར་བ་ནི ཆོས་རྣམརྨེ་རྨི་ལམ་འདྲ་་་་་་་བའི་ཕྱིར། །སྲིད་དང་ཞི་བར་མི་རྟོག་པ། །ཞེས་བྱ་བས་གསུངས་ཏེ། འདི་ལ་ལྔ་ལས་མཚམས་སྦྱར་བ་ནི། སློབ་པའི་དགེ་འདུན་བཤད་ནས་དེའི་འོག་ཏུ་སངས་རྒྱས་ཀྱི་ཆོས་སྐུ་འཐོབ་པའི་རྒྱུ་འཁོར་འདས་མཉམ་པ་ཉིད་ཀྱི་སྤྱོར་བ་འཆད་དོ། །དེའི་རྒྱུ་མཚན་སློབ་པའི་དགེ་འདུན་ཕྱིར་མི་ལྡོག་གི་རྟགས་ཐོབ་པ་ནི། སངས་རྒྱས་ཀྱི་ཆོས་སྐུ་ཐོབ་པར་བྱ་བའི་ཕྱིར་དུ་སྲིད་ཞི་མཉམ་པ་ཉིད་ཀྱི་སྦྱོར་བ་སྒོམ་པ་ལ་འབད་པས་སོ། །བསྡུས་་་་་དོན་ནི། ས་བརྒྱད་པའི་ཡེ་ཤེས་མཚན་ཉིད། སྲིད་ཞི་མཉམ་པ་ཉིད་ཀྱི་སྦྱོར་བར་མཚོན། རྣམ་མཁྱེན་ཡིད་བྱེད་དང་ལྡན་པས་སྲིད་ཞི་ཐ་དད་དུ་མི་རྟོག་པར་དབྱེར་མེད་དུ་རྟོགས་ནས་སྒོམ་པའི་རྣལ་འབྱོར་ཆོས་ཅན།སྲིད་ཞི་ཐ་དད་དུ་མི་རྟོག་པ་ཡིན་ཏེ། འཁོར་འདས་ཀྱི་ཆོས་རྣམས་རྨི་ལམ་དང་འདྲ་བར་རང་བཞིན་མེད་པར་རྟོགས་པའི་ཕྱིར་རོ། །མདོ་ལས། ཤཱ་རིའི་བུས་རབ་འབྱོར་ལ་སྨྲས་པ། རབ་འབྱོར་བྱང་ཆུབ་སེམས་་་་་་་དཔའ་ཆེན་པོ་གང་ལ་ལས་རྨི་ལམ་ན་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པའི་ཏིང་ངེ་འཛིན་གསུམ་ལ་སྙོམས་པར་ཞུགས་ན། ཅི་ཡུམ་སྒོམ་པ་རྣམ་པར་འཕེལ་ལམ། རབ་འབྱོར་གྱིས་སྨྲས་པ། ཚེ་དང་་་་་

ལྡན་པ་ཤཱ་རིའི་བུ་ཉིན་པར་བསྒོམ་པས་རྣམ་པར་འཕེལ་ན་རྨི་ལམ་ན་བསྒོམས་པས་ཀྱང་རྣམ་པར་འཕེལ་ལོ། །དེ་ཅིའི་ཕྱིར་ཞེ་ན། ཤཱ་རིའི་བུ་རྨི་ལམ་དང་ཉིན་པར་ནི་རྣམ་པར་རྟོག་པ་མེད་དོ་ཞེས་གང་གསུངས་པ་བཞིན་་་ནོ་།་ །ཚིག་དོན་ནི། ས་བརྒྱད་པའི་ཡེ་ཤེས་ཆོས་ཅན། སྲིད་ཞི་མཉམ་པ་ཉིད་ཀྱི་སྦྱོར་བ་ཡིན་ཏེ། རྣམ་མཁྱེན་ཡིད་བྱེད་དང་ལྡན་པས་འཁོར་འདས་ཐ་དད་དུ་མི་རྟོག་པར་དབྱེར་མེད་དུ་རྟོགས་ནས་སྒོམ་པའི་རྣལ་་་འབྱོར་ཡིན་པའི་ཕྱིར་རོ། །ཆོས་ཅན། འཁོར་འདས་ཐ་དད་དུ་རྣམ་པར་མི་རྟོག་པ་ཡིན་ཏེ། མི་མཐུན་པའི་ཕྱོགས་འཁོར་བ་དང་གཉེན་པོའི་ཕྱོགས་རྣམ་བྱང་རྣམས་གཟུགས་བརྙན་ཙམ་གྱི་ངོ་བོས་རྨི་ལམ་དང་འདྲ་བར་་རང་བཞིན་མེད་པར་རྟོགས་པའི་ཕྱིར་རོ། །འོ་ན་མདོ་ལས། རྨི་ལམ་དང་ཉིན་པར་གྱི་སྒྲས་འཁོར་འདས་སྟོན་པའི་རྒྱུ་མཚན་ཅི། འཁོར་བ་དང་མྱ་ངན་ལས་འདས་པ་ནི་གང་། མཉམ་པ་ནི་ཅི་ཞིག་ཅེ་ན། འཁོར་་་་བ་ནི་མ་རིག་པའི་མུན་པ་དང་བཅས་པ་དང་། མྱ་ངན་ལས་འདས་པ་ནི་ཡེ་ཤེས་ཀྱི་སྣང་བ་དང་བཅས་པས། འཁོར་བ་རྨི་ལམ་དང་མྱང་འདས་ཉིན་པར་དང་ཆོས་མཚུངས་པའི་ཕྱིར། མདོ་ལས། རྨི་ལམ་གྱི་སྒྲས་་་་་་་འཁོར་བ་དང་། ཉིན་པར་གྱི་སྒྲས་མྱང་འདས་བསྟན་ཏོ། །འཁོར་འདས་ནི་འཕགས་པ་དང་། བཙུན་པ་གྲོལ་སྡེ་དང་སློབ་དཔོན་དང་བཞི་ཤྲཱི་དང་ཤཱནྟི་པ་དང་ཨབྷ་ཡ་རྣམས་ཀྱིས། འཁོར་བ་ནི་མི་མཐུན་པའི་ཕྱོགས་་་

༄༅། །རྣམ་པར་རྟོག་པ་དང་། མྱང་འདས་ནི་གཉེན་པོའི་ཕྱོགས་རྣམ་པར་མི་རྟོག་པའི་ཡེ་ཤེས་རྣམ་པར་བྱང་བ་ལ་བཤད་དོ། །རཏྣ་ཀིརྟིས། འཁོར་བ་ནི་ཉོན་མོངས་པ་དང་བཅས་པ་ཁམས་གསུམ་པའི་སེམས་སུ་སྣང་བ་དང་། མྱང་འདས་ནི་སྐུ་གསུམ་གྱི་རྣམ་པ་ཉོན་མོངས་པ་མེད་པའི་སེམས་སུ་སྣང་བ་སྟེ་ཁྱད་པར་དུ་ཡང་དག་པར་རྫོགས་པའི་སངས་རྒྱས་ལ་བཤད་དོ། །ཁོ་བོ་ནི་འདི་ལྟར་བསམ་ཏེ། སྣ་ཚོགས་པའི་སྣང་བ་་་འདི་འཁོར་བ་ཡིན་ལ། རང་བཞིན་གྱིས་སྟོང་པའི་ཆོས་ཀྱི་དབྱིངས་ནི་མྱ་ངན་ལས་འདས་པ་ཡིན་ཏེ། མདོ་ལས། འདི་དག་འབྲུལ་པའི་སྣང་བ་སྟེ། །རྨི་ལམ་ཉམས་སུ་མྱོང་བ་བཞིན། །མ་རིག་འབྲུལ་པའི་གཉིད་་ཟད་ན། །འཁོར་བ་རྣམས་ནི་དམིགས་སུ་མེད། །དེ་ཡི་ཕྱིར་ན་འགའ་ཞིག་ལ། །བློ་སྐྱེ་མེད་པ་སངས་རྒྱས་ཡིན། །ཞེས་གང་གསུངས་པ་བཞིན་ནོ། །མཉམ་པའི་དོན་ནི་སྣང་བཞིན་དུ་སྟོང་། སྟོང་བཞིན་དུ་སྣང་བས་ན། ཡུལ་ཅན་འབྱུལ་པ་དང་མ་འཁྲུལ་པའི་དབང་གིས། ཡུལ་སྣང་བ་དང་། སྟོང་པ་ཀུན་རྫོབ་དང་། དོན་དམ་གཉིས་སུ་ཕྱེ་བ་ཡིན་གྱི། དོན་ལ་སྣང་བ་དང་སྟོང་པ་དབྱེར་མེད་པ་ཉིད་ཡིན་ཏེ། མདོ་ལས།གཟུགས་སྟོང་པའོ། །སྟོང་པ་ཉིད་གཟུགས་སོ། །གཟུགས་ལས་ཀྱང་སྟོང་པ་ཉིད་གཞན་མ་ཡིན་ནོ། །སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ། །དེ་བཞིན་དུ་ཚོར་བ་དང་འདུ་ཤེས་དང་འདུ་བྱེད་དང་རྣམ་་་་་་་

པར་ཤེས་པ་རྣམས་སྟོང་པའོ་ཞེས་གང་གསུངས་པ་བཞིན་ནོ། །རྒྱས་པར་མ་སྤྲོས་སོ། །སྲིད་ཞི་མཉམ་ཉིད་ཀྱི་སྦྱོར་བ་གནས་སྐབས་གང་དུ་སྒོམ་ཞེ་ན། དེའི་སྤྱོར་བ་ཙམ་ཞིག་ནི་སྦྱོར་ལམ་དྲོད་ནས་སྒོམ་སྟེ་མི་སྐྱེ་བའི་་་་་ཆོས་ལ་བཟོད་པ་ཐོབ་པས་སོ། །སྲིད་ཞི་མཉམ་ཉིད་ཀྱི་སྦྱོར་བ་ཁྱད་པར་ཅན་ནི་ས་བརྒྱད་པ་ནས་སྒོམ་སྟེ། འཕགས་པས་ད་ནི་མི་སློབ་པའི་དགེ་འདུན་གྱི་མཚན་ཉིད་བསྟན་པའི་ཕྱིར། འཁོར་བ་དང་མྱ་ངན་ལས་་་་་་་འདས་པ་མཉམ་པ་ཉིད་བརྗོད་པར་བྱའོ། །བསླབ་པར་བྱ་བ་ནི་འདི་ཙམ་དུ་ཟད་དེ་འདི་ལྟ་སྟེ། ཀུན་ནས་ཉོན་མོངས་པའི་རྣམ་པར་རྟོག་པ་ནི་སྤང་བར་བྱ་བ་དང་རྣམ་པར་བྱང་བའི་རྣམ་པར་རྟོག་པ་སྤང་བར་བྱ་བའི་ཕྱིར་་་རོ་།་ །དེ་གཉིས་མཉམ་པ་ཉིད་དུ་རྟོགས་པ་ནི་མི་སློབ་པར་འགྱུར་ཏེ། དེ་ཕན་ཆད་བསླབ་པར་བྱ་བ་མེད་པའི་ཕྱིར་རོ་ཞེས་གསུངས་པས་མི་སློབ་པའི་དགེ་འདུན་གྱི་རྟགས་ཡིན་པའི་ཕྱིར་རོ། །དགོས་དོན་ནི། ཚིགས་བཅད་འདི་ལ་བརྟེན་ནས་སྲིད་ཞི་མཉམ་ཉིད་ཀྱི་སྦྱོར་བ་བདེ་བླག་ཏུ་རྟོགས་པས་སོ། །བརྒལ་ལན་ནི། ལས་མེད་ལ་སོགས་ཀླན་ཀ་ཡི། །ལན་ནི་ཇི་སྐད་བཤད་པར་ཟད། །ཅེས་པའི་དགོངས་འགྲེལ་འདི་བཞིན་དུ་་བྱ་སྟེ། ལས་མེད་ལ་སོགས་ཀླན་ཀ་དང་། །དེའི་ལན་མདོ་ལས་བཤད་པ་བཞིན། །རྒྱལ་སྲས་བདེན་ལ་མཁས་རྣམས་ཀྱིས། །བསྟན་བཅོས་འདི་ནི་ཤེས་པར་བྱ། །ཞེས་བྱ་བས་གསུངས་ཏེ། འདི་ལ་ཤེས་པར་་

༄ཚོ། །བྱའོ་།་ །གང་དུ་ན། བསྟན་བཅོས་མངོན་རྟོགས་རྒྱན་འདིར་ནིའོ། །གང་གིས་ན། རྒྱལ་སྲས་བྱང་ཆུབ་སེམས་དཔའ་བདེན་གཉིས་རྣམ་འབྱེད་ལ་མཁས་པ་རྣམས་ཀྱིས་སོ། །ཇི་ལྟར་ན། མདོ་སྡེ་རྒྱས་འབྲིང་བསྡུས་གསུམ་ལས་བཤད་པ་བཞིན་དུའོ། །གང་ན། ལས་མེད་པར་ཐལ་བའི་ཀླན་ཀ་དང་དེའི་ལན་དང་། སོགས་པ་ཧ་ཅང་ཐལ་བའི་ཀླན་ཀ་དང་དེའི་ལན་དང་། ལུང་དང་འགལ་བའི་ཀླན་ཀ་དང་དེའི་་ལན་དང་། སྔ་ཕྱི་འགལ་བའི་ཀླན་ཀ་དང་དེའི་ལན་ཟུང་བཞི་པོ་དེའོ། །བཞི་པོ་གང་ཞེ་ན། དང་པོ་ལས་མེད་པར་ཐལ་བའི་ཀླན་ཀ་དང་ལན་ལ། ཀླན་ཀ་ནི། འཁོར་འདས་ཀྱིས་བསྡུས་པའི་ཆོས་ཐམས་ཅད་རྨི་་་་་ལམ་དང་འདྲ་བར་རང་བཞིན་མེད་ན། གཉིད་མ་ལོག་པའི་གནས་སྐབས་ན་སྦྱོར་དངོས་རྗེས་གསུམ་ཚང་བའི་ལས་ཀྱི་ངོ་བོ་དང་དེས་འབྲས་བུ་སྐྱེད་པའི་ནུས་པ་སོག་པ་མེད་པར་ཐལ། རང་བཞིན་མེད་པའི་ཕྱིར།དཔེར་ན་རྨི་ལམ་བཞིན་ནོ་ཞེ་ན། མདོ་ལས། ཤཱ་རིའི་བུས་སྨྲས་པ། རབ་འབྱོར་གང་ཡང་སྐྱེས་པའམ་བུད་མེད་གང་རྨི་ལམ་དུ་དགེ་བའམ་མི་དགེ་བའི་ལས་ཤིག་བྱེད་ན། ཅི་དེའི་ལས་སོག་པའང་ཉེ་བར་སོག་པ་་་་་་ཡོད་དམ་ཞེས་གང་གསུངས་པ་བཞིན་ནོ། །དེའི་ལན་ནི། དོན་དམ་ལ་བརྟེན་ནས་འཕེན་ན་འདོད་དེ། ཤེས་བྱ་ཆོས་ཅན། དོན་དམ་པར་གཉིད་མ་ལོག་པའི་གནས་སྐབས་ན་དེ་ལྟ་བུའི་ནུས་པ་སོག་པ་མེད་དེ།

བཅོམ་ལྡན་འདས་ཀྱིས་ཆོས་ཐམས་ཅད་རྨི་ལམ་ལྟ་བུར་གསུངས་པ་དེ་ངེས་དོན་ཡིན་པའི་ཕྱིར། མདོ་ལས། ཚེ་དང་ལྡན་པ་ཤཱ་རིའི་བུ་བཅོམ་ལྡན་འདས་ཀྱིས་ཆོས་ཐམས་ཅད་རྨི་ལམ་ལྟ་བུར་གསུངས་པ་དེ་ལྟར་ན། དེ་ལས་སོག་པའམ་ཉེ་བར་སོག་པ་མེད་དོ་ཞེས་གང་གསུངས་པ་བཞིན་ནོ། །ཀུན་རྫོབ་ལ་བརྟེན་ནས་འཕེན་ན་ཁྱབ་པ་མ་གྲུབ་སྟེ། རྨི་ལམ་དུ་ལས་བྱས་པ་རྨིས་པ་དེ་ཉིད་སད་པའི་ཤེས་པས་གསོས་བཏབ་ན་ལས་སོག་པ་་་་ཡོད་པའི་ཕྱིར། མདོ་ལས། ཤཱ་རིའི་བུ་དེ་སྟེ་སྐྱེས་བུ་དེ་སད་ནས་རྣམ་པར་རྟོག་ཅིང་བསད་པའི་འདུ་ཤེས་སྐྱེད་དེ། ཨ་ལ་ལ་བསད་དོ། །ལེགས་པར་བསད་དོ། །ཤིན་ཏུ་བསད་དོ། །ངས་བསད་དོ་སྙམ་དུ་རྣམ་པར་རྟོག་ཅིང་བསད་པར་འདུ་ཤེས་སྐྱེད་ན་ནི། ཚེ་དང་ལྡན་པ་ཤཱ་རིའི་བུ་ལས་དེ་སོག་པའམ་ཉེ་བར་སོག་པར་འགྱུར་རོ་ཞེས་གང་གསུངས་པ་བཞིན་ནོ། །གཉིས་པ་ཧ་ཅང་ཐལ་བའི་ཀླན་ཀ་དང་ལན་ལ་ཀླན་ཀ་ནི།རྗེས་ཀྱི་ཤེས་པས་གསོས་བཏབ་པས་ལས་སོག་ན། དེ་བཞིན་གཤེགས་པས་ཟག་བཅས་ཀྱི་ལས་སོག་པར་ཐལ། དེ་བཞིན་གཤེགས་པས་ང་ནི་འཁོར་བའི་ཕུང་པོ་ཟད་པ་ཡིན་ནོ་ཞེས་སོགས་རྗེས་ཀྱི་འདུ་ཤེས་ཀྱི་རྣམ་་་་་་་རྟོག་སྐྱེད་པའི་ཕྱིར་ཞེ་ན། མདོ་ལས། ཤཱ་རིའི་བུས་སྨྲས་པ། ཚེ་དང་ལྡན་པ་རབ་འབྱོར། གལ་ཏེ་རྨི་ལམ་དུ་སྲོག་གཅོད་པ་བྱས་ལ་སད་ནས་ཀྱང་རྣམ་པར་རྟོག་ཅིང་བསད་པར་འདུ་ཤེས་སྐྱེད་དེ། ཨ་ལ་ལ་་་་་་་

༄ཚོ། །བསད་དོ། །ལེགས་པར་བསད་དོ། ཞན་ཏུ་བསད་དོ། །ངས་བསད་དོ་སྙམ་དུ་རྣམ་པར་རྟོག་ཅིང་བསད་པར་འདུ་ཤེས་སྐྱེད་ན། དེ་བཞིན་དུ་ལས་དེ་སོག་པའམ་ཉེ་བར་སོག་པར་འགྱུར་ན།སངས་རྒྱས་བཅོམ་ལྡན་འདས་ཀྱང་ཟད་པའི་འདུ་ཤེས་ཀྱི་རྣམ་པར་རྟོག་པ་སྐྱེད་པར་མཛད་པས། དེས་ཀྱང་ལས་དེ་སོག་པའམ་ཉེ་བར་སོག་པར་འགྱུར་རམ་ཞེས་གང་གསུངས་པ་བཞིན་ནོ། །དེའི་ལན་ནི། རྟགས་མ་་གྲུབ་སྟེ། དེ་བཞིན་གཤེགས་པས་ང་ནི་འཁོར་བའི་ཕུང་པོ་ཟད་པ་ཡིན་ནོ་ཞེས་གསུངས་པ་དེ་དྲང་དོན་ཡིན་གྱི་ངེས་དོན་ལ་དེ་བཞིན་གཤེགས་པས་རྣམ་པར་རྟོག་པ་མཐའ་དག་སྤངས་པའི་ཕྱིར་རོ། །མདོ་ལས། རབ་་་་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་བུ་དེ་ལྟ་མ་ཡིན་ནོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པ་ནི་རྟོག་པ་དང་རྣམ་པར་རྟོག་པ་ཐམས་ཅད་དང་བྲལ་བ་ཡིན་ཏེ་འདི་ལྟ་སྟེ་ནམ་མཁའ་ལྟ་བུའོ་ཞེས་གང་་་་་་་གསུངས་པ་བཞིན་ནོ། །ཁྱབ་པ་ཡོད་དེ། ཟག་བཅས་ཀྱི་ལས་སེམས་རྣམས་རང་རྒྱུ་རྣམ་པར་རྟོག་པ་ལས་སྐྱེས་པའི་ཕྱིར་རོ། །མདོ་ལས། ཚེ་དང་ལྡན་པ་ཤཱ་རིའི་བུ་དམིགས་པ་མེད་པར་ལས་དང་སེམས་པ་མི་སྐྱེ་སྟེ།ཤཱ་རིའི་བུ་ལས་དང་སེམས་པ་ནི་དམིགས་པ་དང་བཅས་པར་སྐྱེའི་དམིགས་པ་མེད་པར་ནི་མ་ཡིན་ནོ་ཞེས་གང་གསུངས་པ་བཞིན་ནོ། །གསུམ་པ་ལུང་དང་འགལ་བའི་ཀླན་ཀ་དང་ལན་ལ། ཀླན་ཀ་ནི། རང་རྒྱུ་རྣམ་་་་་་་

རྟོག་ལས་ཟག་བཅས་ཀྱི་ལས་སེམས་སྐྱེ་ན། བཅོམ་ལྡན་འདས་ཀྱིས་ལས་སེམས་ཐམས་ཅད་དབེན་པར་གསུངས་པ་དང་འགལ་ལོ་ཞེ་ན། མདོ་ལས། ཤཱ་རིའི་བུས་སྨྲས་པ། རབ་འབྱོར་ལས་ཐམས་ཅད་དང་་་་་་་སེམས་པ་ཐམས་ཅད་དབེན་པའོ་ཞེས་བཅོམ་ལྡན་འདས་ཀྱིས་གསུངས་ན། དེ་ཇི་ལྟར་དམིགས་པ་དང་བཅས་པར་ལས་དང་སེམས་པ་སྐྱེའི་དམིགས་པ་མེད་པར་མ་ཡིན་ཞེས་གང་གསུངས་པ་བཞིན་ནོ། །དེའི་ལན་ནི།མི་འགལ་ཏེ། བཅོམ་ལྡན་འདས་ཀྱིས་དོན་དམ་ལ་དགོངས་ནས་ལས་སེམས་ཐམས་ཅད་དབེན་པར་གསུངས་ཤིང་། འདིར་ཀུན་རྫོབ་ཏུ་རང་རྒྱུ་རྣམ་རྟོག་ལས་ལས་སེམས་སྐྱེ་བར་བསྟན་པའི་ཕྱིར་རོ། །མདོ་ལས།ཚེ་དང་ལྡན་པ་ཤཱ་རིའི་བུ་མཚན་མར་བྱས་ནས་དམིགས་པ་དང་བཅས་པ་ལས་ལས་དང་སེམས་སྐྱེའི་དམིགས་པ་མེད་པར་ནི་མ་ཡིན་ནོ་ཞེས་གང་གསུངས་པ་བཞིན་ནོ། །བཞི་པ་སྔ་ཕྱི་འགལ་བའི་ཀླན་ཀ་དང་ལན་ལ།ཀླན་ཀ་ནི། རྒྱུད་ཡོངས་སུ་དག་པའི་བྱང་ཆུབ་སེམས་དཔའ་འཕགས་པ་གཅིག་གིས་རྨི་ལམ་དུ། ཕ་རོལ་ཏུ་ཕྱིན་པ་དྲུག་ལ་སྤྱོད་དེ། དགེ་བ་རྫོགས་པའི་བྱང་ཆུབ་ཏུ་བསྔོ་ན། བསྔོ་བ་ཡང་དག་པ་ཡིན་ནམ་འོན་ཏེ་མ་ཡིན་།་ བསྔོ་བ་ཡང་དག་པ་ཡིན་ན། ལས་སེམས་ཐམས་ཅད་སྒྲོ་བཏགས་ཡིན་པར་འགལ། མ་ཡིན་ན་དམིགས་པ་དང་བཅས་པ་ལས་ལས་སེམས་སྐྱེ་བར་འགལ་ལོ་ཞེ་ན། ཡང་ན་དེ་བསྔོ་བ་ཡང་དག་པར་ཡིན་ན་་་

༄༅། །རྒྱུད་ཡོངས་སུ་དག་པའི་བྱང་ཆུབ་སེམས་དཔའ་འཕགས་པ་དེ་དམིགས་པ་དང་བཅས་པར་ཐལ། ལས་སོག་པའི་ཕྱིར། མ་ཡིན་ན་རྗེས་ཀྱི་ཤེས་པས་གསོས་བཏབ་ན་ལས་སོག་པར་འགལ་ལོ་ཞེ་རིན།མདོ་ལས། ཤཱ་རིའི་བུས་སྨྲས་པ། ཚེ་དང་ལྡན་པ་རབ་འབྱོར་གལ་ཏེ་བྱང་ཆུབ་སེམས་དཔའ་ཆེན་པོས་རྨི་ལམ་དུ་སྦྱིན་པ་བྱིན། ཚུལ་ཁྲིམས་བསྲུངས། བཟོད་པ་བསྒྲུབས། བརྩོན་འགྲུས་བརྩམས བསམ་་་་་་་གཏན་ལ་མཉམ་པར་གཞག །ཤེས་རབ་བསྒོམས་ཏེ་དགེ་བའི་རྩ་བ་དེ་ཡང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོས་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོས་པར་འགྱུར་རམ་ཞེས་གང་གསུངས་པ་བཞིན་ནོ། །དེའི་ལན་ནི། རང་འབྱོར་གྱིས་ཤཱ་རིའི་བུ་ལ་བྱམས་པ་འདི་སངས་རྒྱས་གཞན་གྱིས་བར་མ་ཆོད་པར་སྟོན་པ་འདིའི་རྗེས་ལ་འཚང་རྒྱ་བར་དེ་བཞིན་གཤེགས་པས་ལུང་བསྟན་པ་ཡིན་བས་འདི་ལ་དྲིས་ཤིག་དང་འདིས་ལན་ལྡོན་པར་འགྱུར་རོ་ཞེས་སྨྲས་པ་དང་། ཤཱ་རིའི་བུས། རབ་འབྱོར་དེ་ལྟར་སྨྲ་ན་ལན་ཇི་ལྟ་བུ་ཞེས་བྱམས་པ་ལ་དྲིས་པས། བྱམས་པས། རབ་འབྱོར་དང་ཤཱ་རིའི་བུ་ལ་བྱམས་པ་ཞེས་པའི་མིང་འདི་ལན་ལྡོན་ནམ། འོན་ཏེ་ཕུང་པོ་ལྔ་དང་ཕུང་པོ་ལྔའི་སྟོང་ཉིད་དང་དེ་བཞིན་ཉིད་ལ་ལྡོན། དེ་རྣམས་ལ་ནི་ལན་ལྡོན་པའི་མཐུ་མེད་དོ། །བདག་གིས་ནི་ཆོས་གང་ལན་ལྡོན་པར་བྱེད་པ་ལན་འདེབས་་་་

པ་པོ་དང་། གང་གིས་ལན་ལྡོན་པའི་ཚིག་དང་ཡི་གེ་དང་། གང་གིས་ལན་གླན་པ་དྲི་བ་དང་། གང་ལ་ལན་གླན་པ་དང་དྲི་བ་པོ་དེ་དག་ཡང་དག་པར་རྗེས་སུ་མ་མཐོང་ངོ་ཞེས་པ་ནི་འབུམ་ཊཱིཀ་གོ །འགྲེལ་ཆེན་ལྟར་ན་།་ ཆོས་གང་ལ་ལན་ལྡོན་པར་བྱེད་པ་ལས་བྱེད་པ་པོ་དང་། ཆོས་གང་ལ་ལན་གླན་པ་ལས་དང་། ཆོས་གང་གིས་ལན་གླན་ང།ར་བྱ་བ་ལས་ཀྱི་བྱ་བ་དེ་དག་ཡང་དག་པར་རྗེས་སུ་མ་མཐོང་ངོ་ཞེས་དངོས་སུ་དོན་དམ་་་་ལ་བརྟེན་ནས་མི་དམིགས་པར་གསུངས་པས། ཤུགས་ལ་འཁོར་གསུམ་མི་དམིགས་པར་བསྔོས་ན་བསྔོ་བ་ཡང་དག་པ་ཡིན་ནོ་ཞེས་གསུངས་སོ། །དེ་ལྟར་ན་ཡང་དམིགས་པ་དང་བཅས་པར་ཐལ། ལས་སོག་པའི་་་་་་་ཕྱིར་ཞེ་ན། ཁྱབ་པ་མེད་དེ། ལས་སོག་ན། དམིགས་པ་དང་བཅས་དགོས་པ་དེ་རྒྱུད་ཡོངས་སུ་མ་དག་པས་སོ། །སོ་སྐྱེའི་དབང་དུ་བྱས་པ་ཡིན་ལ། རྒྱུད་ཡོངས་སུ་དག་པའི་འཕགས་པ་རྣམས་ནི་དམིགས་པ་མེད་པར་བསོད་ནམས་དང་ཡེ་ཤེས་ཀྱི་ཚོགས་སོག་པར་བྱེད་པ་ཡིན་ནོ། །རབ་འབྱོར་རང་ཉིད་ཀྱིས་ལན་མི་འདེབས་པའི་རྒྱུ་མཚན་ཅི་ཡིན་ཞེ་ན། བསྟན་པ་འདིའི་གདུལ་བྱ་ཡིན་ན་ནི་སྔར་འོན་ཏེ་སད་ནས། རྣམ་པར་་་་་་་རྟོག་ན་ནི་སོག་པའམ་འབྲི་བར་འགྱུར་ཞེས་ལན་བཏབ་པ་དེས་ལོག་རྟོག་ལྡོག་ནུས་ལ། དེས་ལོག་རྟོག་ལྡོག་མ་ནུས་ན་བསྟན་པ་འདིའི་གདུལ་བྱ་མ་ཡིན་པ་ལན་བཏབ་ཀྱང་མི་འདུལ་བ་ལ་དགོངས་ནས་རབ་འབྱོར་རང་་་་་་་

༄༅། །ཉིད་ཀྱིས་ལན་མ་གསུངས་པ་ཡིན་ནོ། །བྱམས་པ་དྲི་བ་འདིའི་དཔང་པོར་སྨོས་པའི་རྒྱུ་མཚན་ཅི་ཞེ་ན། མ་འོངས་པའི་སངས་རྒྱས་རྒྱུད་མར་འབྱུང་བ་དེས་ན་དྲི་བ་འདི་ཡི་ལན། བསྟན་པ་འདི་ལ་ཡོངས་་་སུ་མི་རྫོགས་པར་བསྟན་པའི་དོན་དུ་ཡིན་ནོ། །བསྟན་པ་འདི་ལ་དེ་ལྟ་བུའི་དྲིས་ལན་ཡོངས་སུ་རྫོགས་ན་སྐྱོན་གྱི་ཡོད་ཅེ་ན། བསྟན་པ་འདི་ལ་དེ་ལྟ་བུའི་དྲིས་ལན་ཡོངས་སུ་རྫོགས་ན་དོན་བྱ་ཡུལ་སེམས་ཅན་མེད་པའི་་་་་་ཕྱིར་མ་འོངས་པའི་སངས་རྒྱས་འབྱུང་བ་དོན་མེད་པར་ཐལ་བའི་ཉེས་པ་ཡོད་དོ། །བྱམས་ང་ས་ཀྱང་ལན་དངོས་སུ་མི་འདེབས་པའི་རྒྱུ་མཚན་ཅི་ཞེ་ན། དྲི་བ་འདིའི་ལན་བཏབ་པ་ཡོངས་སུ་རྫོགས་པའི་ཉེས་པ་སྤང་བའི་་་་་དོན་དུ་ཡིན་ཏེ་མ་འོངས་པའི་སངས་རྒྱས་ཀྱི་ཚུལ་ཡང་དག་པར་ཆད་པ་མེད་པར་འདོད་པའི་ཕྱིར་རོ། །མདོ་ལས། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་བུ། བྱང་ཆུབ་སེམས་དཔའ་ཆེན་པོ་བྱམས་པ་སྐྱེ་་་་བ་གཅིག་གིས་ཐོགས་པ་བཅོམ་ལྡན་འདས་ཀྱིས་ཕྱིར་མི་ལྡོག་པར་ལུང་བསྟན་པ་འདི་མངོན་དུ་གྱུར་ན་འདི་ལ་དྲིས་ཤིག་དང་འདིས་ལན་སྡོན་པར་འགྱུར་རོ། །དེ་ནས་ཚེ་དང་ལྡན་པ་ཤཱ་རིའི་བུས་གནས་བརྟན་རབ་འབྱོར་དེ་་སྐད་སྨྲ་ན། ལན་ཇི་ལྟ་བུ་ཞེས་བྱམས་པ་ལ་སྨྲས་པ་དང་། བྱང་ཆུབ་སེམས་དཔའ་ཆེན་པོ་བྱམས་པས་ཤཱ་རིའི་བུ་ལ་འདི་སྐད་ཅེས་སྨྲས་སོ། །ཅི་བྱང་ཆུབ་སེམས་དཔའ་ཆེན་པོ་བྱམས་པ་ཞེས་བྱ་བའི་མིང་ལ་ལན་ལྡོན་་་་་

ནམ་།་ འོན་ཏེ་གཟུགས་དང་ཚོར་བ་དང་འདུ་ཤེས་དང་འདུ་བྱེད་དང་རྣམ་པར་ཤེས་པ་ལན་ལྡོན་པར་འགྱུར་རམ། འོན་ཏེ་གཟུགས་དང་ཚོར་བ་དང་འདུ་ཤེས་དང་འདུ་བྱེད་དང་རྣམ་པར་ཤེས་པའི་སྟོང་པ་ཉིད་དང་དེ་་་་་་་བཞིན་ཉིད་ལན་ལྡོན་པར་འགྱུར། གཟུགས་དང་ཚོར་བ་དང་འདུ་ཤེས་དང་འདུ་བྱེད་དང་རྣམ་པར་ཤེས་པ་སྟོང་པ་ཉིད་དང་དེ་རྣམས་ཀྱི་དེ་བཞིན་ཉིད་གང་ཡིན་པ་དེ་ལ་ནི་ལན་ལྡོན་པའི་མཐུ་མེད་དོ། །བདག་གིས་ནི་་་་་་་ཆོས་གང་ལན་ལྡོན་པ་དང་། གང་གིས་ལན་ལྡོན་པ་དང་། གང་གིས་ལན་གླན་པ་དང་། གང་ལ་ལན་གླན་པའི་ཆོས་དེ་ལྟ་བུ་ཡང་དག་པར་རྗེས་སུ་མ་མཐོང་ངོ་ཞེས་སོགས་གང་གསུངས་པ་བཞིན་ནོ། །རྒྱས་པར་་་་་་དཀའ་འགྲེལ་ལ་གཟིགས། སློབ་དཔོན་ལྟར་ན་ལས་མེད་པར་ཐལ་བའི་ཀླན་ཀ་ནི། ཆོས་ཐམས་ཅད་རྨི་ལམ་དང་འདྲ་བར་རང་བཞིན་མེད་པ་ཉིད་ཡིན་ན་གཉིད་ལོག་པའི་རྨི་ལམ་ན་མི་དགེ་བ་བཅུ་དང་སྤྱིན་པ་ལ་་་་་་་སོགས་པ་མེད་པས། གཉིད་མ་ལོག་པའི་གནས་སྐབས་ན་ཡང་གཉིད་ལོག་པའི་གནས་སྐབས་བཞིན་དུ་དགེ་སྡིག་གི་ལས་མེད་པར་འགྱུར་བ་མ་ཡིན་ནམ་སྟེ་མེད་པར་ཐལ། ཆོས་ཐམས་ཅད་རྨི་ལམ་དང་འདྲ་བའི་ཕྱིར་་་་་ཞེ་ན། རྣམས་ཞེས་པས་ཀླན་ཀ་གཞན་གསུམ་བསྡུས་སོ། །དེ་ལྟ་མིན་ན་སོགས་ཀྱི་འགྲེལ་པ་ཆད་པའི་སྐྱོན་ཡོད་དོ། །ལན་ལ་ཁྱབ་པ་མ་གྲུབ་པ་དང་དཔེ་མ་གྲུབ་པ་གཉིས། དང་པོ་ལ་ཉན་ཐོས་པའི་འདོད་པ་་་་་་་

༄༧། །དགོད་། དཔེ་དོན་སྦྱར་ཏེ་བསྟན་པ་གཉིས་ལས་དང་པོ་ནི། ཇི་ལྟར་ཏེ་དཔེར་ན་ཕྱི་རོལ་གྱི་དོན་རྡུལ་ཕྲ་རབ་དོན་དམ་དུ་སྨྲ་བའི་མདོ་སྡེ་པ་དང་བྱེ་བྲག་ཏུ་སྨྲ་བའི་ལུགས་ལ། དོན་དམ་སྐད་ཅིག་ལ་་་་་་་གསོད་པ་པོ་སུས་ཀྱང་གསད་པར་བྱ་བ་སུ་ཡང་ཚོབསད་པ་སྲོག་བཅད་པའི་ལས་ཀྱང་མེད། མ་བསད་པ་དེ་སྤང་བའི་དགེ་བ་ཡང་ཡོད་པ་མ་ཡིན། རྐུ་བ་པོ་སུས་ཀྱང་གང་ཟག་གཞན་སུའི་ནོར་མ་བྱིན་པར་བླངས་པ་ཡང་་་་་་མེད་།་ མ་བླངས་པ་དེ་སྤངས་པའི་དགེ་བ་ཡང་ཡོད་པ་མ་ཡིན། སོགས་པ་འདོད་ལོག་སོགས་དང་འདོད་ལོག་སྤངས་པའི་དགེ་བ་སོགས་ཡོད་པ་མ་ཡིན་ཏེ། དེའི་སྒྲུབ་བྱེད་རིགས་པ་དང་ལུང་གཉིས་ལས་དང་པོ་ནི།ལས་རྣམས་སེམས་ཅན་རྣམས་སྐད་ཅིག་མ་ཉིད་ཀྱིས་སེམས་ཅན་ཕ་རོལ་ལ་སོགས་པས་གནོད་པ་མ་བྱས་ཀྱང་འཇིག་རྒྱུ་དོན་གཞན་མེད་པར་རང་གི་ངང་གིས་འཇིག་པ་ཡིན་པའི་ཕྱིར་རོ། །གཉིས་པ་ནི། ལུང་རིགས་་་་་་་ཀྱིས་རབ་ཏུ་བརྟན་པར་རང་གི་འདོད་པ་གྲུབ་པ་དེ་ལས་ཕར་ཡང་འགྲོར་མེད་པས་ན་མཐའོ་དེ་ཙམ་དུ་ཁྱེད་ཀྱིས་གཏན་ལ་ཕབ་པ་འདོད་པ་སྟོན་པའི་གཞུང་མཛོད་ལས། འཇིག་རྟེན་གྱི་བདེ་སྡུག་སྣ་ཚོགས་པ་ནི་རང་གི་ལས་སྐྱེས་པ་ཡིན་ནོ་ཞེས་འབྱུང་བའི་ཕྱིར་རོ། །མདོར་ན་དགེ་སྡིག་གི་ལས་རྣམས་འཇིག་རྒྱུ་དོན་གཞན་མེད་པར་རང་གི་ངང་གིས་འཇིག་པ་དང་། རང་གི་ལས་ལ་སྐྱེས་པའི་ཕྱིར་རོ། །དོན་དམ་སྐད་ཅིག་ལ་དགེ་མི་དགེའི་་་་

ལས་མེད་པའི་ཕྱོགས་ལ་ཡང་ཀུན་རྫོབ་རྒྱུན་ལ་དགེ་མི་དགེའི་ལས་ཡོད་དེ། ཀུན་རྫོབ་རྒྱུན་ལ་སྲོག་གི་རྒྱུན་མ་ཆད་པར་འཇུག་པ་དང་འགལ་བ་སྲོག་གི་རྒྱུན་ཆད་པའི་དངོས་པོ་སྐྱེད་པ་ལ་བསད་པར་རྟོག་པའི་སྒོ་ནས་སྲོག་་་གཅོད་པར་འཇོག་སྟེ། དཔེར་ན་ཇི་སྲིད་འཚོའི་བར་དུ་ཚངས་པར་སྤྱོད་པ་ཉིད་དུ་དམ་བཅས་པའི་དགེ་སློང་ལ་ལ་ཞིག་གིས། བུད་མེད་མཛེས་མའི་ནུ་རྨེ་སྲ་ཞིང་མཁྲངས་ལ་རྒྱས་པ་མཉེ་བ་ལེགས་པའི་ཚུལ་བཞིན་མ་ཡིན་པ་ཡིད་ལ་བྱེད་པ་སྔོན་དུ་འགྲོ་བར་ཕྲད་པ་ན། འཁྱུད་པ་ལ་སོགས་པས་ཉམས་པས་ལྷུང་བའི་མཚན་ཉིད་ཅན་གྱི་མི་དགེ་བར་འཇོག་པ་བཞིན་ནོ། །ཡང་སེར་སྣའི་རྒྱུན་འཇུག་པ་དང་འགལ་བ་གཏོང་བའི་དངོས་པོ་སྐྱེད་་་་པ་ལ་སོགས་པ་སྦྱིན་པར་རྟོག་པའི་སྒོ་ནས། སོགས་པ་སྦྱིན་པར་འཇོག་སྟེ། དཔེར་ན་དེའི་མོད་ལ་འཆབ་པ་མེད་པར་བཤགས་པར་བྱ་དགོས་སྙམ་པའི་ཚུལ་བཞིན་ཡིད་ལ་བྱེད་པ་སྔོན་དུ་བཏང་ནས་དགེ་འདུན་ལ་་་་་་་བཤགས་པར་བྱས་ཏེ་སྡོམ་པ་བླངས་པ་ལ་སོགས་པ་དགེ་བར་འཇོག་པ་བཞིན་ནོ། །འོ་ན་དངོས་པོར་སྨ་བའི་བདེན་གཉིས་ནི་གང་ཞེ་ན། བྱེ་བྲག་ཏུ་སྨྲ་བ་ལྟར་ན། ཆོས་གང་ཞིག །བཅོམ་གཞིག་གིས་དེའི་བློ་འདོར་བར་མི་ནུས་པ་ནི་དོན་དམ་བདེན་པ་ཡིན་ལ། དབྱེ་ན་ཕྱི་རོལ་གྱི་རྡུལ་ཕྲ་རབ་དང་ཤེས་པའི་སྐད་ཅིག་སྣམས་སོ། །ཆོས་གང་ཞིག །བཅོམ་གཞིག་གིས་དེའི་བློ་འདོར་ནུས་པ་ནི་ཀུན་རྫོབ་ཡིན་ལ། དབྱེ་ན་ཕྱི་རོལ་གྱི་

༄༅། །དོན་རགས་པ་རྣམས་དང་ཤེས་པའི་རྒྱུན་རྣམས་སོ། །མཛོད་ལས། གང་ལ་བཅོམ་དང་བློ་ཡིས་གཞན། །བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་་་་་་་གཞན་ནོ། །ཞེས་གང་གསུངས་པ་བཞིན་ནོ། །མདོ་སྡེ་པ་དང་སེམས་ཙམ་པ་ལྟར་ན། ཀུན་ནས་ཉོན་མོངས་པའི་དམིགས་པར་གྱུར་པ་ནི་ཀུན་རྫོབ་ཡིན་ལ། རྣམ་པར་དག་པའི་དམིགས་པར་གྱུར་པ་ནི་དོན།དམ་་་་་་་ཡིན་ཏེ། ཀུན་བཏུས་ལས། ཀུན་ནས་ཉོན་མོངས་པར་གྱུར་པའི་དམིགས་པ་ནི། ཀུན་རྫོབ་ཏུ་ཡོད་པའོ་ཞེས་དང་། རྣམ་པར་དག་པར་གྱུར་པའི་དམིགས་པ་ནི་དོན་དམ་པར་ཡོད་པའོ་ཞེས་གསུངས་པ་བཞིན་ནོ། །གཉིས་པ་ནི། དོན་སྨྲ་བའི་ལུགས་ལ་དོན་དམ་སྐད་ཅིག་མ་ལ་དགེ་སྡིག་གི་ལས་མེད་ཀྱང་། ཀུན་རྫོབ་རྒྱུན་ལ་སྲོག་གཅོད་སོགས་མི་དགེ་དྲོ་ངདང་། སྦྱིན་སོགས་དགེ་བ་ཡོད་པ་དཔེ་དེ་བཞིན་དུ། ངེད་དབུ་མ་པའི་་་་་་ལུགས་ལ་ཡང་དོན་དམ་སྤྲོས་བྲལ་ལ་དངོས་པོ་རྣམས་རྨི་ལམ་དང་འདྲ་བ་རང་བཞིན་མེད་པས་དགེ་སྡིག་གི་ལས་མེད་པ་ཡིན་ནོ། །ཡང་ཀུན་རྫོབ་སྣང་ཚོད་པའི་ངོ་ན་དགེ་སྡིག་གི་ལས་ཡོད་དེ། ཕྱིན་ཅི་ལོག་དངོས་འཛིན་་གྱི་འཆིང་བ་མཐའ་དག་མ་ཉམས་པའི་གང་ཟག་རྣམས་ཀྱི་ངོར་དེ་རྣམས་རང་ལ་སྲོག་གཅོད་སོགས་དང་། སྦྱིན་སོགས་སུ་སྣང་བ་དེ་དང་མཐུན་པའི་སྲོག་གཅོད་སོགས་དང་སྦྱིན་སོགས་ཀྱི་དོན་གྱི་དངོས་པོར་མངོན་པར་ཞེན་

པས་དགེ་མི་དགེ་བར་འཇོག་པས་སོ། །ཞེས་བྱ་བའི་ལན་དེ་དང་། སོགས་པ་ཧ་ཅང་ཐལ་བ་ལ་སོགས་པའི་ལན་ཕྱི་མ་གསུམ་པོ་དེ་འདི་ལས་ཕྱོགས་གཞན་གང་དོན་དམ་དུ་མེད་ན་ཀུན་རྫོབ་ཏུ་ཡང་མེད་དགོས་ཞེས་རྩོད་་པའི་ལན་རྒྱས་པར་སྟོན་པའི་དབུ་མའི་མདོ་དང་བསྟན་བཅོས་ནས་ཞིབ་པར་གསུངས་པས་རྒྱས་པར་དེ་རྣམས་ལས་ཁོང་དུ་ཆུད་པར་བྱའོ། །འདིར་གདུལ་བྱའི་བློ་ཞབྲུག་པར་དོགས་ནས་རྒྱས་པར་མ་སྤྲོས་སོ། །ངག་དོན་་་ནི་།་ ཤེས་བྱ་ཆོས་ཅན། ཀུན་རྫོབ་སྣང་ཚོད་པའི་ངོ་ན་དགེ་སྡིག་གི་ལས་ཡོད་དེ་དངོས་འཛིན་གྱི་འཆིང་བ་ནས་འཇོག་པས་སོ། །ཡང་ན་ཆོས་ཅན། དབུ་མ་པའི་ལུགས་ལ་དོན་དམ་སྤྲོས་བྲལ་ལ་དགེ་སྡིག་གི་ལས་་་་་མེད་ཀྱང་ཀུན་རྫོབ་སྣང་ཚོད་པའི་ངོ་ན་དགེ་སྡིག་ལས་ཡོད་དེ། དོན་སྨྲ་བའི་ལུགས་ལ་དོན་དམ་སྐད་ཅིག་ལ་དགེ་སྡིག་གི་ལས་མེད་ཀྱང་ཀུན་རྫོབ་རྒྱུན་ལ་དགེ་སྡིག་གི་ལས་ཡོད་པས་སོ། །གཉིས་པ་ལ་ཉི་ཤུ་པའི་ལུང་གི་་དོན་བཤད་པ་དང་། ཡུམ་གྱི་ལུང་གི་དོན་བཤད་པའི་སྒོ་ནས་དཔེ་མ་གྲུབ་པར་བསྟན་པའོ། །དང་པོ་ནི། ཁྱོད་ཀྱི་ཐལ་བ་དེ་ལ་ཁྱབ་པ་མེད་པ་ལས་སྐྱོན་གཞན་མཐུན་དཔེ་མ་གྲུབ་པའི་སྐྱོན་ཡང་ཡོད་དོ། །ཇི་ལྟ་བུ་་་་ཞེ་ན། རྨི་ལམ་དེ་ལས་སོག་པ་གཏན་མེད་ཀྱི་མཐུན་དཔེར་མ་གྲུབ་སྟེ། རྨི་ལམ་གྱི་སེམས་ནི་གཉིད་ཀྱིས་ཉམས་པའི་རྒྱུ་མཚན་གྱིས་ཡུལ་མི་གསལ་ཞིང་འཆོལ་བར་རྟོགས་པས་གཉིད་སད་པའི་སེམས་པས་འབྲས་བུ་་་་་་་

༄༅། །དམན་ལ། གཉེད་སད་པའི་སེམས་ནི་གཉིད་དང་བྲལ་བའི་རྒྱུ་མཚན་གྱིས་ཡུལ་གསལ་ཞིང་མ་འཆོལ་བར་རྟོགས་པས་རྨི་ལམ་གྱི་སེམས་པས་འབྲས་བུ་ལྷག་པ་དེས་ན། རྨི་ལམ་གྱི་སེམས་དང་གཉིད་སད་་པའི་སེམས་གཉིས་འབྲས་བུ་འདྲ་བ་མ་ཡིན་པར་འབྲས་བུ་ལ་ཁྱད་པར་ཡོད་པས་སོ། །མདོར་ན། ཤེས་བྱ་ཆོས་ཅན། རྨི་ལམ་ན་དེ་ལས་སོག་པ་གཏན་མེད་ཀྱི་མཐུན་དཔེར་མ་གྲུབ་སྟེ། རྨི་ལམ་གྱི་སེམས་དང་་་་་་་གཉིད་སད་པའི་སེམས་གཉིས་ཀྱི་འབྲས་བུ་ལ་ཁྱད་པར་ཡོད་པས་སོ། །གཉིས་པ་ནི། འབྲས་བུ་ལ་ཁྱད་པར་ཡོད་པའི་རྒྱུ་མཚན་གྱིས་དཔེ་མ་གྲུབ་པར་མ་ཟད། རྗེས་ཀྱི་ཤེས་པས་གསོས་བཏབ་ན་ལས་སོག་པའི་ཕྱིར་་ན་ཡང་། རྨི་ལམ་ན་དེ་ལས་སོག་པ་གཏན་མེད་ཀྱི་མཐུན་དཔེར་མ་གྲུབ་བོ། །དེ་ཡང་ཇི་ལྟ་བུ་ཞེ་ན། རྨི་ལམ་ན་དེ་ལས་སོག་པ་གཏན་མེད་ཀྱི་མཐུན་དཔེར་མ་གྲུབ་སྟེ། ཉི་ཤུ་པ་ལས་བཤད་པ་དེ་བཞིན་དུ་རྨི་ལམ་་་་ན་དགེ་བ་དང་མི་དགེ་བ་སྤྱད་པ་རྨིས་པ་ནི་གཉིད་སད་པའི་གནས་སྐབས་ན། ཀྱེ་མ་དགེ་སྡིག་བྱས་སོ་ལེགས་པར་བྱས་སོ་ཞེས་རྗེས་སུ་ཡི་རང་ན། གཉིད་སད་པའི་རྗེས་ཀྱི་གནས་སྐབས་ཀྱི་སེམས་ཀྱིས་དགེ་མི་དགེ་བར་མངོན་པར་ཞེན་པའི་གསོས་ཀྱིས་ཡོངས་སུ་བསོས་ཏེ་དགེ་མི་དགེ་འཕེལ་བ་དེའི་ཕྱིར་རོ། །མདོར་ན། ཤེས་བྱ་ཆོས་ཅན། རྨི་ལམ་ན་དེ་ལས་སོག་པ་གཏན་མེད་ཀྱི་མཐུན་དཔེར་མ་གྲུབ་སྟེ། རྨི་ལམ་དུ་ལས་བྱས་པ་་

རྨིས་པ་གློ་ ད་སདགེ་པའི་ཤེས་པས་མངོན་པར་ཞེན་པའི་སྒོ་ནས་གསོས་བཏབ་ན་ལས་སོག་པའི་ཕྱིར་རོ། །གསེར་གྱིས། གཉིད་མ་ལོག་པའི་གནས་སྐབས་དེ་བཞིན་དུ་ཞེས་པ་ནི་འཐད་པར་མ་མཐོང་ངོ་། །ཤེས་བྱ་་་་ཆོས་ཅན། དོན་ལ་འཁོར་འདས་རང་བཞིན་མེད་པར་མཉམ་པ་ཉིད་ཡིན་ཏེ། སྣང་སྟོང་དབྱེར་མེད་པའི་ཕྱིར་འཁོར་འདས་ཀྱིས་བསྡུས་པའི་ཆོས་ཐམས་ཅད་རྨི་ལམ་ལྟར་རང་བཞིན་མེད་པ་ལ་རྩོད་པ་ཐམས་ཅད་མི་་་་་་་འཐད་པས་སོ། །གཟུགས་སྐུའི་ཡན་ལག་ཞིང་དག་པའི་སྦྱོར་བ་ནི། སེམས་ཅན་འཇིག་རྟེན་དེ་བཞིན་དུ། །སྣོད་ཀྱི་འཇིག་རྟེན་མ་དག་པ། །དེ་དག་དག་པར་སྒྲུབ་པ་ཡིས། །སངས་རྒྱས་ཞིང་ནི་དག་པ་ཉིད། །ཅེས་བྱ་བས་གསུངས་ཏེ། འདི་ལ་གསུམ་ལས་མཚམས་སྦྱར་བ་ནི། སྲིད་ཞི་མཉམ་ཉིད་ཀྱི་སྦྱོར་བ་བཤད་ནས་དེའི་འོག་ཏུ་སངས་རྒྱས་ཀྱི་ཞིང་ཡོངས་སུ་དག་པའི་སྦྱོར་བ་འཆད་དོ། །དེའི་རྒྱུ་མཚན་འཁོར་འདས་་་་་་་གཉིས་ཀ་རང་བཞིན་མེད་པར་མཉམ་པ་ཉིད་དུ་རྣམ་པར་སྒོམ་པ་ནི་བསྐལ་པ་གྲངས་མེད་གསུམ་རྫོགས་པ་ན་རང་གི་སངས་རྒྱས་ཀྱི་ཞིང་དུ་སངས་རྒྱས་སུ་འགྱུར་བས་སོ། །བསྡུས་དོན་ནི། རང་ཉིད་མ་འོངས་པ་ན་་་་་་་སངས་རྒྱས་སུ་འགྱུར་བའི་སངས་རྒྱས་ཀྱི་ཞིང་དག་པར་སྦྱོར་བར་བྱེད་དོ། །གང་གིས་ན། ས་བརྒྱད་པ་ལ་གནས་པའི་བྱང་ཆུབ་སེམས་དཔས་སོ། །དགོས་པ་ཅིའི་ཕྱིར་དུ་ན་གཟུགས་སྐུ་ཕུན་སུམ་ཚོགས་པ་ཐོབ་པར་བྱ་

༄༅། །བའི་ཕྱིར་དུའོ། །གང་གི་སྒོ་ནས་ན། བཅུད་དང་སྣོད་ཀྱི་འཇིག་རྟེན་གཉིས་དག་པར་སྒྲུབ་པའི་སྒོ་ནས་སོ། །དེ་གཉིས་ཇི་ལྟར་དག་པར་སྒྲུབ་ཅེ་ན། རང་ཉིད་མ་འོངས་པ་ན་སངས་རྒྱས་སུ་འགྱུར་བའི་ཞིང་དེ་ན་ཡོད་པའི་སེམས་ཅན་གྱི་འཇིག་རྟེན་རྣམས་བཀྲེས་པ་ལ་སོགས་པ་མེད་ཅིང་བདེ་སྐྱིད་ཕུན་སུམ་ཚོགས་པ་ལ་སོགས་པར་བྱ་བའི་ཕྱིར་དུ། ཕ་རོལ་ཏུ་ཕྱིན་པ་དྲུག་ལ་སྤྱོད་ཅིང་བདེ་སྐྱིད་ཕུན་སུམ་ཚོགས་པ་ལ་སོགས་་པ་ལ་འགོད་པ་དང་། དེ་བཞིན་དུ་སྣོད་ཀྱི་འཇིག་རྟེན་རྡོ་བ་ལ་སོགས་པ་མ་དག་པ་རྣམས་གསེར་གྱི་ས་གཞི་ལ་སོགས་པ་དག་པར་བྱ་བའི་ཕྱིར་དུ། ཕ་རོལ་ཏུ་ཕྱིན་པ་དྲུག་ལ་སྤྱོད་ཅིང་གསེར་གྱི་ས་གཞི་ལ་སོགས་པ་དག་་པར་སྒྲུབ་བོ། །ངག་དོན་ནི། ས་བརྒྱད་པ་ལ་གནས་པའི་བྱང་ཆུབ་སེམས་དཔའ་ཆོས་ཅན། སངས་རྒྱས་ཀྱི་ཞིང་སྦྱོང་བར་བྱེད་དེ། རང་ཉིད་མ་འོངས་པ་ན་སངས་རྒྱས་སུ་འགྱུར་བའི་སྣོད་བཅུད་ཀྱི་ཞིང་ཉེས་པ་མེད་་ཅིང་ཡོན་ཏན་དང་ལྡན་པར་བྱ་བའི་ཕྱིར་དུ་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་ཕྱིར་རོ། །ཚིག་དོན་ནི། རང་ཉིད་མ་འོངས་པ་ན་སངས་རྒྱས་སུ་འགྱུར་བའི་སངས་རྒྱས་ཀྱི་ཞིང་དག་པར་སྦྱོང་ངོ་། །གང་གིས་ན་དང་་་་་་་དགོས་པ་སྔར་བཞིན་ནོ། །གང་གི་སྒོ་ནས་ན། རང་ཉིད་མ་འོངས་པ་ན་སངས་རྒྱས་སུ་འགྱུར་བའི་ཞིང་གི་སེམས་ཅན་བཀྲེས་པ་དང་སྐོམ་པ་དང་། སོགས་པ་གོས་དང་ཟས་དང་མལ་ཆ་ལ་སོགས་པས་ཕོངས་པ་ཉིད་་་་་

ཀྱིས་མ་དག་པ་གང་ཡིན་པ་དེའི་གཉེན་པོར་རྒྱལ་ཆེན་བཞི་ནས་འོག་མིན་གྱི་བར་གྱི་ལྷའི་ལོངས་སྤྱོད་དང་། བདེ་སྐྱིད་ཕུན་སུམ་ཚོགས་པ་དག་པ་སྐྱེད་པའི་སྒོ་ནས་དག་པར་བྱེད་ཅིང་སྦྱིན་པའི་ཕར་ཕྱིན་ལ་སྤྱོད་པ་དང་།དེ་ལྟ་བུའི་ཞིང་གི་སེམས་ཅན། སོགས་པ་མི་དགེ་བ་བཅུ་དང་ནད་མང་བ་དང་ཚེ་ཐུང་བ་ལ་སོགས་པས་མ་དག་པའི་གཉེན་པོར། སོགས་པ་དགེ་བ་བཅུ་དང་ལྡན་པའི་དག་པ་སྐྱེད་པའི་སྒོ་ནས་དག་པར་བྱེད་ཅིང་ཚུལ་་་་་་་ཁྲིམས་ཀྱི་ཕར་ཕྱིན་ལ་སྤྱོད་པ་དང་། གནོད་སེམས་ཀྱིས་གསོད་པ་ལ་སོགས་པ་མ་དག་པའི་གཉེན་པོར་ཕ་མ་ལྟ་བུའི་སེམས་སུ་གྱུར་པ་ལ་སོགས་པ་དག་པ་སྐྱེད་པའི་སྒོ་ནས་དག་པར་བྱེད་ཅིང་བཟོད་པའི་ཕར་ཕྱིན་ལ་སྤྱོད་་་པ་དང་། བརྩོན་འགྲུས་ཞན་པ་དང་ལེ་ལོ་ལ་སོགས་པས་མ་དག་པའི་གཉེན་པོར་བརྩོན་འགྲུས་བརྟན་པ་དང་། ཐེག་པ་གསུམ་གྱི་མྱང་འདས་ལ་འགོད་པའི་དག་པ་དང་། སྒྲིབ་པ་ལྔ་དང་། བསམ་གཏན་དང་ཚད་་་་མེད་པ་ལ་སོགས་པ་དང་མི་ལྡན་པས་མ་དག་པའི་གཉེན་པོར་བསླབ་པ་གསུམ་དང་བསམ་གཏན་དང་ཚད་མེད་པ་ལ་སོགས་པ་དག་པ་དང་། འཆལ་བའི་ཤེས་རབ་ལ་སོགས་པས་མ་དག་པའི་གཉེན་པོར་ཡང་དག་པའི་ལྟ་་་བ་དག་པ་སྐྱེད་པའི་སྒོ་ནས་དག་པར་བྱེད་ཅིང་བརྩོན་འགྲུས་དང་། བསམ་གཏན་དང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྦྱོར་བའི་སྒོ་ནས་སངས་རྒྱས་ཀྱི་ཞིང་རྣམ་པ་གཉིས་ཀྱི་ནང་ནས་བཅུད་སྦྱོང་བར་བྱེད་དོ། །དེ་ལྟ་་་་་་

༄༅། །བུའི་ཞིང་གི་སྣོད་ཀྱི་འཇིག་རྟེན་རྡོ་བ་དང་ཚེར་མ་དང་། སོགས་པ་ངམ་གྲོག་དང་མཐོན་དམན་དང་གསེར་དངུལ་དང་མི་ལྡན་པས་མ་དག་པའི་གཉེན་པོར་གསེར་གྱི་ས་ཕྱོགས་ལ་བེེཌཱུརྱའི་མིག་མངས་རིས་སུ་་བྲིས་པ་དང་། སོགས་པ་གཞི་བེེཌཱུརྱ་སྔོན་པོའི་རྒྱུ་ལས་གྲུབ་པ་ལ་གསེར་གྱི་བྱེ་མ་བརྡལ་བ་ལ་སོགས་པ་དག་པ་སྐྱེད་པའི་སྒོ་ནས་དག་པར་བྱེད་ཅིང་། ཕ་རོལ་ཏུ་ཕྱིན་པ་དྲུག་ལ་སྤྱོད་པའི་སྒོ་ནས་རང་ཉིད་མ་འོངས་པ་ན་་་སངས་རྒྱས་སུ་འགྱུར་བའི་སངས་རྒྱས་ཀྱི་ཞིང་རྣམ་པ་གཉིས་ཀྱི་ནང་ནས་སྣོད་ཀྱི་ཞིང་སྦྱོང་བར་བྱེད་དོ། །མདོ་ཇི་ལྟ་བ་བཞིན་ནོ། །མདོར་ན་རང་ཉིད་མ་འོངས་པ་ན་སངས་རྒྱས་སུ་འགྱུར་བའི་ཞིང་ཉེས་པ་མེད་ཅིང་ཡོན་་་ཏན་དང་ལྡན་པའི་ཕྱིར་དུ་སྒོམ་པའི་སྒོམ་བྱུང་གཙོ་བོར་གྱུར་པའི་རྣལ་འབྱོར་ནི་སངས་རྒྱས་ཀྱི་ཞིང་དག་པའི་སྦྱོར་བ་ཡིན་པས་དབྱེ་གཞི། དབྱེ་ངོ་སངས་རྒྱས་ཀྱི་ཞིང་བཅུད་དག་པ་དང་སྣོད་དག་པའི་སྦྱོང་བ་རྣམ་པ་གཉིས་་་་་སོ་།་ །འབྱེད་པའི་རྒྱུ་མཚན་སེམས་ཅན་གྱི་འཇིག་རྟེན་དང་སྣོད་ཀྱི་འཇིག་རྟེན་གཉིས་ཡོད་པའི་བྱེ་བྲག་གིས་སོ། །ཕྱེ་བའི་ས་མཚམས་ནི་ཞིང་དག་པའི་སྦྱོར་བ་ཙམ་ཞིག་ཐེག་ཆེན་གྱི་སྦྱོར་ལམ་དྲོད་ནས་ཡོད་ལ། ཁྱད་་་་པར་ཅན་དག་པ་ས་གསུམ་ན་ཡོད་དོ། །ངག་དོན་ནི། ཞིང་དག་པའི་སྦྱོར་བ་ཆོས་ཅན། ཁྱོད་ལ་བཅུད་དང་སྣོད་དག་པའི་སྤྱོར་བ་གཉིས་སུ་འབྱེད་པའི་རྒྱུ་མཚན་ཡོད་དེ། སྦྱང་བྱ་སེམས་ཅན་དང་སྣོད་ཀྱི་འཇིག་རྟེན་་

གཉིས་ཡོད་པའི་རྒྱུ་མཚན་གྱིས་དེ་གཉིས་སུ་ཕྱེ་བའི་ཕྱིར་རོ། །རྫོགས་པའི་སངས་རྒྱས་ལ་སྦྱར་ནས་ཞིང་དག་པར་འབྲུ་མནན་ན་ཡང་ཡོང་བས་སྦྱོར་མཛོད་ཅིག །གཞན་ཡོངས་སུ་འཛིན་པ་ཕྲིན་ལས་ཕུན་སུམ་ཚོགས་པའི་རྒྱུ་ཐབས་ལ་མཁས་པའི་སྦྱོར་བ་ནི། ཡུལ་དང་སྦྱོར་བ་ཅན་འདི་ནི། །དགྲ་རྣམས་ལས་ནི་འདས་པ་དང་། །མི་གནས་ཇི་བཞིན་ཤུགས་དང་ནི། །ཐུན་མོང་མ་ཡིན་མཚན་ཉིད་དང་། །མ་ཆགས་པ་དང་མི་དམིགས་་དང་་།་ །མཚན་མ་སྨོན་ལམ་ཟད་པ་དང་། །དེ་ཡི་རྟགས་དང་ཚད་མེད་པ། །ཐབས་ལ་མཁས་པ་རྣམ་པ་བཅུ། །ཞེས་བྱ་བས་གསུངས་ཏེ། འདི་ལ་གསུམ་ལས་མཚམས་སྦྱར་བ་ནི། ཞིང་དག་པའི་སྦྱོར་བ་་་་་་་བཤད་ནས་དེའི་འོག་ཏུ་ཐབས་ལ་མཁས་པའི་སྦྱོར་བ་འཆད་དོ། །དེའི་རྒྱུ་མཚན་རང་གི་སངས་རྒྱས་ཀྱི་ཞིང་རྣམ་པར་དག་པ་བསྒྲུབས་ནས་སངས་རྒྱས་པ་ན། གདུལ་བྱ་འདུལ་བའི་ཐབས་མཁས་པས་གདུལ་བྱའི་སྐལ་བ་ཇི་ལྟ་བ་བཞིན་དུ་སངས་རྒྱས་ཀྱི་མཛད་པ་ལྷུན་གྲུབ་རྒྱུན་མི་འཆད་དུ་བྱ་དགོས་པས་སོ། །ཞིང་དག་པའི་སྦྱོར་བའི་འོག་ཏུ་ཐབས་མཁས་པའི་སྦྱོར་བ་བསྟན་པ་ལ་རྒྱུ་མཚན་ཡོད་དེ། སངས་རྒྱས་ནས་ཐབས་ལ་མཁས་པའི་་སྒོ་ནས་སངས་རྒྱས་ཀྱི་མཛད་པ་བྱ་དགོས་པའི་རྒྱུ་མཚན་གྱིས་དེའི་འོག་ཏུ་དེ་བསྟན་པའི་ཕྱིར་རོ། །བསྡུས་དོན་ལ་གསུམ་ལས། ཡུལ་ནི་རྣམ་ཐར་སྒོ་གསུམ་དང་། བྱང་ཕྱོགས་སོ་བདུན་ནི་ཐབས་མཁས་སྦྱོར་བའི་ཡུལ་་

༄༅། །ཡིན་ནོ། །མདོ་ལས། བཅོམ་ལྡན་འདས། ཡུམ་ལ་སྤྱོད་པའི་བྱང་ཆུབ་སེམས་དཔའ་ཆེན་པོས་ཇི་ལྟར་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་ལ་ཡོངས་སུ་འདྲིས་པར་བགྱི། ཇི་ལྟར་་་་་་་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པའི་ཏིང་ངེ་འཛིན་ལ་སྙོམས་པར་འཇུག་པར་བགྱི། ཇི་ལྟར་བྱང་ཆུབ་ཀྱི་ཕྱོགས་ཀྱི་ཆོས་རྣམས་ལ་འདྲིས་པར་བགྱི་ཞིང་བསྒོམ་པར་བགྱི་ཞེས་གང་གསུངས་པ་བཞིན་ནོ། །ངོ་བོ་ནི་སྦྱིན་པའི་ཕར་ཕྱིན་ལ་སོགས་པ་རྣམ་པའི་མཆོག་ཐམས་ཅད་དང་ལྡན་པའི་སྟོང་པ་ཉིད་ལ་འདྲིས་པར་བྱེད་པ་དང་། མངོན་སུམ་དུ་བྱེད་པའི་དུས་དང་དུས་མ་ཡིན་པ་ཤེས་པའི་ཐབས་ལ་མཁས་པའི་ཕྱིར་དུ་སྒོམ་པའི་་སྒོམ་བྱུང་གཙོ་བོར་གྱུར་པའི་རྣལ་འབྱོར་ནི་ཐབས་ལ་མཁས་པའི་སྦྱོར་བའི་ངོ་བོ་ཡིན་ནོ། །མདོ་ལས། རབ་འབྱོར་གང་གི་ཚེ་བྱང་ཆུབ་སེམས་དཔའ་ཆེན་པོ་རྣམ་པའི་མཆོག་ཐམས་ཅད་དང་ལྡན་པའི་སྟོང་པ་ཉིད་ལ་སོ་་་་་སོར་རྟོག་ན་མངོན་དུ་བྱ་བ་ཡིན་ནོ་སྙམ་དུ་རྟོག་པར་མི་བྱེད་ཀྱི་ཡོངས་སུ་འདྲིས་པར་བྱའོ་སྙམ་དུ་སོ་སོར་རྟོག་སྟེ། འདི་ནི་མངོན་དུ་བྱ་བའི་དུས་མ་ཡིན་གྱི་ཡོངས་སུ་འདྲིས་པར་བྱ་བའི་དུས་ཡིན་ནོ་སྙམ་དུ་སོ་སོར་རྟོག་གོ་་་་་་་ཞེས་གང་གསུངས་པ་བཞིན་ནོ། །གསུམ་པ་དབྱེ་བ་རྣམ་པ་བཅུའོ། །བཅུ་པོ་གང་ཞེ་ན། སྒྱུ་རྩལ་མ་ལུས་པ་ལ་བྱང་ཞིང་གོ་ཆ་དང་མཚོན་ཆ་ཚང་བར་ཐོགས་པའི་སྐྱེས་བུ་ཤིན་ཏུ་དཔའ་བོས། ཉེ་དུ་རྣམས་འབྲོག་་་་་་་

དགོན་པ་ནས་བཏོན་ཏེ་ཡིད་བདེ་བ་སྐྱེས་པ་བཞིན་དུ། ཚད་མེད་པ་བཞིའི་སྒོ་ནས་རྫོགས་པའི་བྱང་ཆུབ་ལ་བར་དུ་གཅོད་པའི་དགྲ་བདུད་བཞི་དང་ས་གཉིས་ལས་འདས་པའི་ཐབས་ལ་མཁས་པའི་སྟོར་བ་དང་། རྨེ་དོ་་་་་་ལས་།་ རབ་འབྱོར་དེ་བཞིན་དུ་གང་གི་ཚེ་བྱང་ཆུབ་སེམས་དཔའ་ཆེན་པོ་སེམས་ཅན་ཐམས་ཅད་ལ་བྱམས་པ་དང་དགའ་བ་དང་སྙིང་རྗེ་དང་བཏང་སྙོམས་སུ་དམིགས་པའི་སེམས་ཀྱིས་ཁྱབ་པར་བྱས༤་ནས་གནས་ཏེ། དེའི་སྐབས་སུ་བྱང་ཆུབ་སེམས་དཔའ་ཆེན་པོ་ཚད་མེད་པ་བཞི་ལ་གནས་ཤིང་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་བྱེད་དོ། །ཡོངས་སུ་རྫོགས་པར་བྱས་ནས་ཟག་པ་ཟད་པ་མ་ཐོབ་བཞིན་དུ་རྣམ་པ་ཐམས་ཅད་མཁྱེན་པ་་ཉིད་ལ་ཡོངས་སུ་འདྲིས་པར་བྱེད་དོ་ཞེས་གང་གསུངས་པ་བཞིན་ནོ། །འདབ་ཆགས་བྱ་ནི་བར་སྣང་ལ་མི་གནས་པའི་ཚུལ་གྱིས་གནས་པ་བཞིན་དུ། ཆོས་ཐམས་ཅད་ལ་མི་གནས་པ་སྟེ་ཞེན་པ་མེད་པའི་ཚུལ་གྱིས་གནས་་པའི་ཐབས་ལ་མཁས་པའི་སྦྱོར་བ་དང་། མདོ་ལས། རབ་འབྱོར་འདི་ལྟ་སྟེ། དཔེར་ན་འདབ་ཆགས་བྱ་ནི་བར་སྣང་ལ་རྒྱུ་ཞིང་ས་ལ་མི་ལྷུང་སྟེ་ནམ་མཁའ་བར་སྣང་ལ་གནས་ཀྱང་དེ་ལ་གནས་མེད་དོ། །རབ་་་་་་་འབྱོར་དེ་བཞིན་དུ་བྱང་ཆུབ་སེམས་དཔའ་ཆེན་པོ་ཡང་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་ལ་ཡོངས་སུ་འདྲིས་པར་བྱེད་ཅིང་། སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་ལ་ཡང་གནས་ཏེ། ་

༄ཚོ། །སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་གང་མངོན་དུ་བྱས་པས། དེ་བཞིན་གཤེགས་པའི་སྟོབས་བཅུ་དང་མི་འཇིགས་པ་བཞི་དང་སོ་སོར་ཡང་དག་པར་རིག་པ་བཞི་དང་བྱམས་པ་ཆེན་པོ་དང་་་་སྙིང་རྗེ་ཆེན་པོ་དང་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཡོངས་སུ་རྫོགས་པར་བྱེད་དོ། །ཉན་ཐོས་ཀྱི་སའམ་རང་སངས་རྒྱས་ཀྱི་སར་ལྷུང་བར་འགྱུར་བའང་མངོན་དུ་མི་བྱེད་དེ། སངས་རྒྱས་ཆོས་ཚད་མེད་པ་ལ་་་་་སྦྱར་ནས་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ་ཞེས་གང་གསུངས་པ་བཞིན་ནོ། །འཕོང་གི་རྩལ་ཤིན་ཏུ་བྱང་ཞིང་མཁས་པའི་སྐྱེས་བུ་ཞིག་གིས། མདའ་ཞིག་གནམ་དུ་འཕངས་ཏེ་དེའི་རྗེས་མདའ་གཞན་རྒྱུད་མར་འཕངས་ཏེ་སྔ་མའི་མདའ་དེ་ཇི་སྲིད་ས་ལ་ལྷུང་བར་མི་འདོད་པ་དེ་སྲིད་དུ་ས་ལ་མི་ལྷུང་ཞིང་འདོད་ན་ས་ལ་ལྷུང་བ་བཞིན་དུ། སྨོན་ལམ་གྱི་ཤུགས་ཀྱིས་ཡང་དག་པའི་མཐའ་མངོན་དུ་བྱ་བའི་དུས་ཇི་ལྟ་བ་བཞིན་དུ།མངོན་དུ་བྱེད་པའི་ཐབས་ལ་མཁས་པའི་སྦྱོར་བ་དང་། མདོ་ལས། རབ་འབྱོར་དེ་བཞིན་དུ་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པ་ཐབས་ལ་མཁས་པས་ཡོངས་སུ་བཟུང་བ་ཡང་ཇི་སྲིད་དུ་དགེ་བའི་རྩ་བ་དེ་དག་་་་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་སྨིན་པར་མ་གྱུར་པ་དེ་སྲིད་དུ་ཡང་དག་པའི་མཐའ་དམ་པ་མངོན་དུ་མི་བྱེད་དོ། །ནམ་དགེ་བའི་རྩ་བ་དེ་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་་

ཡོངས་སུ་སྨིན་པར་གྱུར་པ་དེ་ན་ཡང་དག་པའི་མཐའ་དམ་པ་མངོན་དུ་བྱེད་དོ་ཞེས་གང་གསུངས་པ་བཞིན་ནོ། །ཉན་རང་དང་ཐུན་མོང་མ་ཡིན་པའི་མཚན་ཉིད་ཆོས་ཉིད་ཡང་དག་པའི་མཐའ་ལ་སློབ་ཅིང་བར་མ་དོར་རྫོགས་པའི་བྱང་ཆུབ་ལས་མི་ཉམས་པའི་ཐབས་ལ་མཁས་པའི་སྦྱོར་བ་དང་། མདོ་ལས། བཅོམ་ལྡན་འདས་བྱང་ཆུབ་སེམས་དཔའ་ཆེན་པོ་གང་ཆོས་ཉིད་དང་ཡང་དག་པའི་མཐའ་དང་དེ་བཞིན་ཉིད་དང་ཆོས་ཀྱི་དབྱིངས་དང་་་་་རང་གི་ཆོས་ཉིད་སྟོང་པ་ཉིད་ཀྱི་བར་ལ་སློབ། རྣམ་པར་ཐར་པའི་སྒོ་གསུམ་ལ་སློབ་ཅིང་བར་མ་དོར་རྫོགས་པའི་བྱང་ཆུབ་ལས་ཉམས་པར་མི་འགྱུར་བ་ནི་དཀའ་བ་བགྱིད་པ་སྟེ་བཅོམ་ལྡན་འདས་ངོ་མཚར་ཆེའོ་ཞེས་གང་་་་་གསུངས་པ་བཞིན་ནོ། །སེམས་ཅན་རྣམས་ཀྱི་དམིགས་པའི་འདུ་ཤེས་སྤང་བར་བྱ་བའི་ཕྱིར་ཆོས་སྟོན་ཞིང་། རྣམ་པར་ཐར་པའི་སྒོ་གསུམ་གྱི་ཏིང་ངེ་འཛིན་ལ་སྙོམས་པར་འཇུག་ཀྱང་རང་དོན་དུ་དེའི་འབྲས་བུ་ལ་མ་་་་་་་ཆགས་པས་རྒྱུན་ཞུགས་ནས་རང་བྱང་ཆུབ་ཀྱི་བར་མངོན་དུ་མི་བྱེད་པའི་ཐབས་ལ་མཁས་པའི་སྦྱོར་བ་དང་། མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ནི་གང་གི་ཚེ། འདི་ལྟ་སྟེ། ནང་སྟོང་་་པ་ཉིད་ནས་རྣམ་པར་ཐར་པའི་སྒོ་གསུམ་དང་། གནས་ཟབ་མོ་དེ་དག་ལ་རྟག་པར་འདོད་པར་འགྱུར་ན་དེས་འདི་སྙམ་དུ་སེམས་ཅན། འདི་དག་ནི་ཡུན་རིང་པོ་ནས་བདག་ཏུ་འདུ་ཤེས་པ་ནས། ཚོར་དུ་འཇུག་པ་པོར་་་

༄༅། །འདུ་ཤེས་པས་དམིགས་པ་ལ་སྤྱོད་ཀྱིས། དེ་དག་ནི་དམིགས་པ་སྤང་བའི་ཕྱིར་བླ་མེད་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་སྟེ་ཆོས་བསྟན་པ་བྱའོ་སྙམ་དུ་སེམས་མངོན་པར་སྒྲུབ་པར་བྱེད་་དོ་།་ །དེའི་ཚེ་བྱང་ཆུབ་སེམས་དཔའ་ཆེན་པོ་རྣམ་པར་ཐར་པའི་སྒོ་སྟོང་པ་ཉིད་དང་མཚན་མ་མེང་པ་དང་སྨོན་པ་མེད་པའི་ཏིང་ངེ་འཛིན་ལ་སྙོམས་པར་འཇུག་ཀྱང་། ཡང་དག་པའི་མཐའ་མངོན་དུ་བྱས་པས་རྒྱུན་དུ་་་་་་་ཞུགས་པ་དང་ལན་ཅིག་ཕྱིར་འོང་བ་དང་ཕྱིར་མི་འོང་བའི་འབྲས་བུ་དང་དགྲ་བཅོམ་པ་ཉིད་ཐོབ་པ་དང་རང་བྱང་ཆུབ་ཐོབ་པར་འགྱུར་བ་མངོན་དུ་མི་བྱེད་དོ་ཞེས་གང་གསུངས་པ་བཞིན་ནོ། །སེམས་ཅན་རྣམས་ཀྱི་དམིགས་་པར་ལྟ་བ་སྤང་བའི་ཕྱིར་ཆོས་སྟོན་ཞིང་། རྣམ་པར་ཐར་པའི་སྒོ་སྟོང་པ་ཉིད་སྒོམ་པ་མི་དམིགས་པའི་ཐབས་ལ་མཁས་པའི་སྦྱོར་བ་དང་། མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་འདི་སྙམ་དུ་་སེམས་ཅན་འདི་དག་ནི་ཡུན་རིང་པོ་ནས་དམིགས་པ་ལ་སྤྱོད་སྤྱོད་པ་སྟེ། བདག་ཅེས་བྱ་བ་ནས་སངས་རྒྱས་ཀྱི་ཆོས་མ་འདྲེས་པ་རྣམས་ཞེས་བྱ་བའི་བར་དམིགས་པ་ལ་སྤྱོད་སྤྱོད་པ་ཡིན་གྱིས། དེ་ལ་བདག་གིས་ཅི་ནས་་་་ཀྱང་བདག་བླ་མེད་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས་སེམས་ཅན་རྣམས་ཀྱི་དམིགས་པའི་ཉེས་པ་དེ་དག་མེད་པར་བྱའོ་སྙམ་སྟེ་སེམས་བསྐྱེད་པ་དེ་ལྟ་བུ་དག་དང་ལྡ་ན་ལ་ཐབས་མཁས་པས་ཡུམ་་

འ་྅དེ་གེ་་འ་་ཆུག་་གང་གསུངས་པ་བཞིན་ནོ། །སེམས་ཅན་རྣམས་ཀྱི་མཚན་མར་ལྟ་བ་སྤང་བའི་ཕྱིར་ཆོས་སྟོན་ཞིང་། རྣམ་པར་ཐར་པའི་སྒོ་མས་མེད་སྒོམ་པ་མཚན་མ་ཟད་པའི་དང་། མདོ་ལས། རབ་་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པའི་ཚེ་འདི་སྙམ་དུ་སེམས་ཅན། འདི་དག་ནི་ཡུན་རིང་པོ་ནས་མཚན་མ་ལ་སྤྱོད་སྤྱོད་པ་སྟེ། བུད་མེད་དང་སྐྱེས་པ་དང་གཟུགས་ཀྱི་མཚན་མའམ་ཞེས་པ་་་་་་་ནས་།་ རྣམ་པ་ཐམས་ཅད་མཁྱེན་པ་ཉིད་ཀྱི་བར་གྱི་མཚན་མ་ལ་སྤྱོད་པ་ཡིན་གྱི་དེ་ལ་བདག་གིས་ཅི་ནས་ཀྱང་བདག་བླ་ན་མེད་པ་རྫོགས་པའ་བྱང་ཆུབ་ཏུ་མངོན་པར་སངས་རྒྱས་ནས་སེམས་ཅན་རྣམས་ཀྱི་མཚན་མའི་ཉེས་་་པ་དེ་དག་མེད་པར་བྱའོ་སྙམ་སྟེ། སེམས་བསྐྱེད་པ་དེ་དག་དང་ལྡན་ལ་ཐབས་ལ་མཁས་པས་ཡུམ་ལ་སྤྱོད་པས་དེ་བཞིན་གཤེགས་པའི་སྟོབས་བཅུ་ནས། སྙིང་རྗེ་ཆེན་པོ་ཡོངས་སུ་མ་རྫོགས་པར་ཡང་དག་པའི་མཐའ་་་་་་་མཛོ་དུ་མི་བྱེད། དེའི་ཚེ་བྱང་ཆུབ་སེམས་དཔའ་ཝོ་པོའི་རྣམ་པར་ཐར་པའི་སྒོ་སྟོང་པ་ཉིད་དང་མས་མ་མེད་པ་དང་སྨོན་པ་མེད་པའི་ཏོ་ངེ་འཛིན་སྒོམ་པ་ཡོངས་སུ་རྫོགས་པར་འགྱུར་རོ་ཞེས་གང་གསུངས་པ་བཞིན་ནོ། །སེམས་ཅན་རྣམས་ཀྱི་སྨོན་པར་ལྟ་བ་སྤང་བའི་ཕྱིར་ཆོས་སྟོན་ཞིང་རྣམ་པར་ཐར་པའི་སྒོ་སྨོན་མེད་སྒོམ་པ་སྨོན་ལམ་ཟད་པའི་དང་། མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པའི་ཚེ་་

༄ཚོ། །འད་སྙམ་དུ་སེམས་ཅན། འད་དག་ན་ཡུན་རང་པོ་ནས་སྨོན་ལམ་ལ་སྤྱོད་སྤྱོད་པ་སྟེ། འདི་ལྟར་བརྒྱ་བྱིན་དང་ཚངས་པ་དང་འཇིག་རྟེན་སྐྱོང་བ་དང་འཁོར་ལོ་སྒྱུར་བ་ལ་མངོན་པར་དགའོ། །གཟུགས་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་ལ་མངོན་པར་དགའོ། །དེ་ལྟ་བས་ན་དེ་དག་གི་དོན་དུ་བླ་མེད་རྫོགས་པའི་བྱང་ཆུབ་ཏུ་མངོན་པར་སངས་རྒྱས་ནས་ཅི་ནས་ཀྱང་སེམས་ཅན་རྣམས་ཀྱི་སྨོན་ལམ་གྱི་ཉེས་པ་དེ་་་་་་དག་མེད་པར་འགྱུར་བ་དེ་ལྟར་ཆོས་བསྟན་པར་བྱའོ་སྙམ་སྟེ། སེམས་བསྐྱེད་པ་སོགས་སྔར་བཞིན་ནོ། །ཕྱིར་མི་ལྡོག་པའི་བྱང་ཆུབ་སེམས་དཔའ་གཞན་གྱིས་ཕྱིར་མི་ལྡོག་པའི་རྟགས་དང་མཚན་མ་དྲིས་པ་ན། དེའི་་་་་མྱོང་བ་དང་མཐུན་པར་ཕྱིར་མི་ལྡོག་པའི་རྟགས་དང་མཚན་མ་ལུང་སྟོན་ཅིང་བརྗོད་པ་ཕྱིར་མི་ལྡོག་དེའི་རྟགས་ཀྱི་ཐབས་ལ་མཁས་པའི་དང་། མདོ་ལས། ཇི་ལྟར་ན་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་་་དང་མངོན་པར་འདུ་བྱ་བ་མེད་པ་དང་སྟེ་བ་མེད་པ་དང་དངོས་པོ་མེད་པ་མངོན་པར་འདུ་མི་བྱེད་པ་ལ་ཡུམ་ཡང་སྒོམ་པ་ཡིན་ཞེས་དྲི་བར་བྱའོ། །རབ་འབྱོར་གལ་ཏེ་བྱང་ཆུབ་སེམས་དཔའ་ཆེན་པོ་དེ་ལ་བྱང་ཆུབ་སེམས་་་་་་་དཔརེ་ཕྲོ་ ་་ད་དུ་དྲིས་པ་ན། འདི་སྐད་དུ་ཁྱེད་ཀྱིས་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་དང་མངོན་པར་འདུ་བྱ་བ་མེད་པ་དང་སྐྱེ་བ་མེད་པ་དང་འགག་པ་མེད་པ་དང་དངོས་པོ་མེད་པ་ཡིད་ལ་བྱ་སྟེ་

སེམས་ཅན་ཐམས་ཅད་ཀྱང་ཡོངས་སུ་མི་གཏང་བར་བྱའོ་ཞེས་ལུང་སྟོན་པར་བྱེད་ན། རབ་འབྱོར་བྱང་ཆུབ་སེམས་དཔའ་ཆེན་པོ་འདི་ནི་སངས་རྒྱས་བཅོམ་ལྡན་འདས་དེ་དག་གིས་བླ་མེད་རྫོགས་པའི་བྱང་ཆུབ་ཏུ་ལུང་་་་་་་བསྟན་པ་ཡིན་ནོ་ཞེས་རིག་པར་བྱའོ། །དེ་ཅིའི་ཕྱིར་ཞེ་ན། དེ་ནི་འདི་ལྟར་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་ཡོངས་སུ་དྲིས་པར་བྱ་བ་དེ་བརྗོད་དོ། །དེ་ལུང་སྟོན་ནོ་ཞེས་གང་གསུངས་པ་བཞིན་ནོ། །ཡུལ་ཚད་མེད་པ་ཐབས་ལ་མཁས་པའི་སྦྱོར་བའོ། །མདོ་ལས། གང་རྣམ་པ་དེ་ལྟར་ལན་ལྡོན་པ་དེ་དག་ནི་དགེ་བའི་རྩ་བ་འབྲལ་བར་སྐྱེད་པར་རིགས་པར་བྱའོ། །རབ་འབྱོར་བྱང་ཆུབ་སེམས་དཔའ་ཆེན་པོ་དེ་དང་དེ་་དག་ནི་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་གྱིས་མི་ཕྱོགས་པ་ཡིན་ནོ་ཞེས་གང་གསུངས་པ་བཞིན་ནོ། །ཚིག་དོན་ལ་གསུམ་ལས་ཡུལ་་ནི་ཆོས་བཤེས་ཀྱི་ཡུམ་རྣམ་པ་བཅུ་ནི་ཐབས་ལ་མཁས་པ་རྣམ་པ་བཅུ་སྟེ།དེ་དག་ནི་བྱང་ཆུབ་སེམས་དཔའི་མཆོག་དེ་དག་གིས་ཤེས་པར་བྱ་བས་ན་ཡུལ་ཞེས་བཤད་པས་ཐབས་ལ་མཁས་པ་བཅུ་ཡུལ་དུ་བཤད་དོ། །ཡུམ་ཐབས་ལ་མཁས་པའི་སྦྱོར་བའི་ཡུལ་ནི་རྣམ་པར་ཐར་པའི་སྒོ་གསུམ་དང་སྡེ་ཚན་བདུན་ཏེ་རྣམ་པ་བཅུའོ། །ངོ་བོ་ནི་དེ་ལྟ་བུའི་ཡུལ་བཅུ་མངོན་སུམ་དུ་བྱ་བའི་དུས་དང་དུས་མ་ཡིན་པ་ཤེས་པའི་སེམས་དཔའི་རྣལ་འབྱོར་ནི་ཐབས་ལ་མཁས་པའི་སྦྱོར་བ་ཡིན་ནོ། །དེ་ལ་དུས་དང་དུས་མ་ཡིན་པ་ནི་་་་

༄ཚོ། །སེམས་ཅན་འདུལ་བར་འགྱུར་བ་ནི་མངོན་སུམ་དུ་བྱ་བའི་དུས་ཡིན་ལ། གལ་ཏེ་དེ་དག་མི་འདུལ་ན་དོན་མེད་པས་མངོན་སུམ་དུ་བྱ་བའི་དུས་མ་ཡིན་ནོ། །དེ་ལྟར་ཤེས་ནས་མངོན་དུ་བྱ་བའམ་མི་བྱ་བ་ལ་་སྦྱོར་བ་ནི་ཐབས་ལ་མཁས་པ་ཡིན་ནོ། །དེས་ན་ནི་ཞེས་བྱ་བ་ནི་ངེས་པར་གཟུང་བའོ་ཞེས་པ་ནི་ཆོས་ཀྱི་བཤེས་གཉེན་གྱི་བསམ་པའོ། །གསེར་གྱིས། སྤྱོད་ཡུལ་བདག་ཉིད་ཀྱིས་མངོན་སུམ་དུ་བྱ་བ་དུས་དང་དུས་མ་་་་ཡིན་པ་སྟེ་རིགས་པ་དང་མི་རིགས་པའི་དུས་ཤེས་པ་ནི་བསམ་པའི་ཁྱད་པར་ཡིན་ལ། ཐབས་ལ་མཁས་པ་སྟེ་དགྲ་རྣམས་ལས་འདས་པ་ལ་སོགས་པའི་ལམ་རྣམ་པ་བཅུ་ལ་བྱང་བ་ཡིན་ནོ། །ཞེས་སོ། །མདོར་ན།རྫོགས་པའི་བྱང་ཆུབ་ཏུ་དགེ་བའི་རྩ་བ་མ་སྨིན་བར་དུའམ་སྟོབས་བཅུ་ནས། མ་འདྲེས་པ་བཅོ་བརྒྱད་ཡོངས་སུ་མ་རྫོགས་པར་ཡང་དག་པའི་མཐའ་མངོན་དུ་བྱ་བའི་དུས་མ་ཡིན། རྫོགས་པའི་བྱང་ཆུབ་ཏུ་དགེ་བའི་རྩ་བ་་སྨིན་ནས་སམ་སྟོབས་བཅུ་ནས། མ་འདྲེས་པ་བཅོ་བརྒྱད་ཡོངས་སུ་རྫོགས་ནས་ཡང་དག་པའི་མངོན་དུ་བྱ་བའི་དུས་ཡིན་པར་ཤེས་ནས། རྫོགས་པའི་བྱང་ཆུབ་ཏུ་དགེ་བའི་རྩ་བ་མ་སྨིན་བར་དུའམ་སྟོབས་བཅུ་ནས།མ་འདྲེས་པ་བཅོ་བརྒྱད་ཡོངས་སུ་མ་རྫོགས་བར་དུ་ཡང་དག་པའི་མཐའ་སྟོང་ཉིད་སོགས་མངོན་དུ་མི་བྱེད་པར་འདྲིས་པར་བྱེད་ཅིང་སྒོམ་པའི་སྦྱོར་བ་ནི་ཐབས་ལ་མཁས་པའི་སྦྱོར་བ་ཡིན་ནོ་ཞེས་པ་ནི་མདོའི་དགོངས་པ་ཕྱིན་་་

ཅི་མ་ལོག་པའོ། །དབྱེ་བ་ནི་རྣམ་པ་བཅུ་སྟེ་ས་བཅུ་རྒྱུན་མཐའི་བྱང་ཆུབ་སེམས་དཔའ་ནི། བདུད་གཞན་གསུམ་ལས་འདའ་བྱེད་ཀྱི་དགེ་བ་དང་ཚེ་དང་ལྷག་བཅས་དང་ལྷག་མེད་ཀྱི་མྱང་འདས་ལ་བར་ཆད་བྱེད་པའི་ཆོས་་ལས་ཡང་དག་པར་བརྒལ་བས་ན། ལྷའི་བུའི་བདུད་དང་། སོགས་པ་འཆི་བདག་གི་བདུད་དང་ཉོན་མོངས་པའི་བདུད་དང་ཕུང་པོའི་བདུད་ལས་འདས་པའི་ཐབས་ལ་མཁས་པ་ཡིན་ནོ། །བདུད་བཞིའི་ངོ་བོ་ནི་གང་།གནས་སྐབས་གང་དུ་བཅོམ་ཞེ་ན། འདོད་ལྷའི་རིགས་སུ་གཏོགས་པ་བདུད་གཞན་གསུམ་ལས་འདའ་བྱེད་ཀྱི་དགེ་བ་ལ་བར་ཆད་བྱེད་པ་ནི་ལྷའི་བུའི་བདུད་དོ། །ལས་ཉོན་གྱི་དབང་གིས་རང་དབང་མེད་པར་སྲོག་་་་་་་འགག་པར་བྱེད་པ་ནི་འཆི་བདག་གི་བདུད་དོ། །ཀུན་འབྱུང་གང་ཞིག །དེ་རྒྱུད་ལ་བྱུང་བས་སེམས་རྒྱུད་མ་ཞི་བར་བྱེད་པས་ལྷག་བཅས་ཀྱི་མྱང་འདས་ལ་བར་ཆད་བྱེད་པ་ནི་ཉོན་མོངས་པའི་བདུད་དོ། །དབྱེ་ན་ཁམས་གསུམ་གྱི་ཉོན་མོངས་པ་རྣམས་སོ། །རང་རྒྱུ་ཀུན་འབྱུང་བདེན་པའི་འབྲས་བུར་གྱུར་པའི་ཟག་བཅས་གང་ཞིག །ལྷག་མེད་ཀྱི་མྱང་འདས་ལ་བར་ཆད་བྱེད་པ་ནི་ཕུང་པོའི་བདུད་དོ་དབྱེ་ན་ཁམས་གསུམ་གྱི་སྡུག་བསྔལ་་་་་་་རྣམས་སོ། །དེ་ལ་ས་དང་པོ་ནས་འཆི་བདག་གི་བདུད་བཅོམ་སྟེ་ལས་ཉོན་གྱི་དབང་གིས་སྐྱེ་འཆི་མེད་པའི་ཕྱིར་རོ། །རྒྱུད་བླ་མ་ལས། འཕགས་པས་འཆི་དང་ན་བ་དང་། །རྒ་བའི་སྡུག་བསྔལ་རྩད་ནས་སྤངས། །

༄༅། །ལས་དང་ཉོན་མོངས་དབང་གི་སྐྱེ། །དེ་ལ་དེ་མེད་བྱེར་དེ་མེད། །ཅེས་གང་གསུངས་པ་བཞིན་ནོ། །ས་དང་པོ་ནས། ཉན་རང་གི་སྤངས་པ་རྫོགས་པ་ལྟར་ན་ཉོན་མོངས་པའི་བདུད་ཀྱང་མེད་དེ་ཉོན་་་་་མོངས་པ་མ་ལུས་པར་སྤངས་པའི་ཕྱིར་རོ། །ས་བརྒྱད་པ་ནས་རྫོགས་པ་ལྟར་ན་ས་བརྒྱད་པ་ནས་ཉོན་མོངས་པའི་བདུད་མེད་དོ། །ས་དང་པོ་ན་ལྷའི་བུའི་བདུད་ཀྱིས་མི་ཚུགས་ཏེ་བདུད་གཞན་གསུམ་ལས་འདའ་བ་ལ་་་་་་བར་ཆད་ཀྱིས་བར་དུ་གཅོད་མི་ནུས་པའི་ཕྱིར་རོ། །ཕུང་པོའི་བདུད་ནི་མངོན་འགྱུར་བ་ས་བརྒྱད་པ་ནས་སྤངས་ལ། མ་ལུས་པ་ནི་སངས་རྒྱས་ས་ནས་སྤངས་སོ། །འོ་ན་བྱང་ཆུབ་སེམས་དཔའ་དང་དུས་མཉམ་དུ་་་་་་་བདུད་བཞི་བཅོམ་པར་བཤད་པ་དང་། ས་དང་པོ་ནས་འཆི་བདག་གི་བདུད་བཅོམ་པ་དང་འགལ་ལོ་ཞེ་ན། མི་འགལ་ཏེ་དེ་ནི་བདུད་བཞི་བག་ཆགས་དང་བཅས་པ་མ་ལུས་པར་སྤངས་པ་ལ་དགོངས་སོ། །གཞི་བསྡུ་་་་བ་ལས། ཕུང་པའི་བདུད་ནི་ཐམས་ཅད་དུ་རྗེས་སུ་འབྲེལ་བའི་ཕྱིར་རོ། །ལྷའི་བུའི་བདུད་ནི་དུས་དུས་སུ་བར་ཆད་བྱེད་པའི་ཕྱིར་རོ། །འཆི་བ་དང་ཉོན་མོངས་པའི་བདུད་ནི་འཆི་འཕོ་བ་དང་སྐྱེ་བ་ལས་ངེས་པར་འབྱུང་བའི་སྡུག་བསྔལ་གྱི་གནས་ཡིན་པའི་ཕྱིར་རོ་ཞེས་གསུངས་སོ། །གསེར་གླིང་པ་ལྟར་ན། བར་ཆད་ཀྱི་ཆོས་གཟུགས་ལ་སོགས་པ་གཟུང་བའི་ཆོས་རྣམས་ཡོད་པར་ལྟ་བ་ལས་ཡང་དག་པར་བརྒལ་བ་ནི་བདུད་ལས་འདས་

པ་།སྐུན་ནོ།—།ཁྱབ་པ་ཡོད་དེ། གཟུགས་ལ་སོགས་པ་བཟུང་བའི་ཆོས་རྣམས་ཡོད་པར་ལྟ་བ་ལས་ནི་བདུད་ལ་སོགས་པ་འབྱུང་ངོ་། །འཁོར་འདས་ཀྱི་ཆོས་ཐམས་ཅད་རང་བཞིན་མེད་པར་མའམ་པ་ཉིད་དུ་རྟོགས་ནས་་ཤིན་ཏུ་བསྒོམས་པས་མི་གནས་པའི་ཚུལ་གྱིས་གནས་པའི་ཐབས་ལ་མཁས་པ་ཡིན་ནོ། །གཞན་དོན་ལྷུན་གྲུབ་རྒྱུན་ཆད་མེད་པར་བྱེད་པར་གྱུར་ཅིག་ཅེས་པའི་སྔོན་གྱི་སྨོན་ལམ་གྲུབ་པས་སྔོན་གྱི་སྨོན་ལམ་གྱི་ཤུགས་ཀྱིས་་་་འཕངས་པའི་གཞན་དོན་བྱེད་པའི་ཐབས་ལ་མཁས་པ་ཡིན་ནོ། །ཉན་རང་གིས་བྱ་དཀའ་བར་སྤྱོད་པ་གཞན་དོན་དུ་གཏོང་བ་ཆུང་ངུ་དང་འབྲིང་དང་ཆེན་པོ་ཐམས་ཅད་ལ་ཤིན་ཏུ་གོམས་པས། ཉན་རང་དང་ཐུན་མོང་མ་་་་ཡིན་པའི་ཐབས་ལ་མཁས་པ་ཡིན་ནོ། །དེ་ལ་ཟས་ནོར་གཏོང་བ་ནི་གཏོང་བ་ཆུང་ངུའོ། །གཉེན་སྡུག་པ་གཏོང་བ་ནི་གཏོང་བ་འབྲིང་ངོ་། །རང་གི་ལུས་དང་སྲོག་གཏོང་བ་ནི་གཏང་བ་ཆེན་པའོ། །ཆོས་དཀར་པོ་་་་་་་རྒྱུན་དུ་ཞུགས་པ་ནས་རང་བྱུང་ཆུབ་ཀྱི་བར་ལ་ཞེན་པའི་རོ་མྱོང་བས་རྣམ་པར་དག་ཅིང་རྣམ་པར་ཐར་པའི་སྒོ་གསུམ་མངོན་སུམ་དུ་རྟོགས་པས་རྒྱུན་དུ་ཞུགས་པ་ལ་སོགས་པའི་ཆོས་ཐམས་ཅད་ལ་ཆགས་ཤིང་འཛིན་པ་མེད་་་་་་པའི་ཐབས་ལ་མཁས་པ་ཡིན་ནོ། །རྣམ་པར་ཐར་པའི་སྒོ་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་སྒོམ་པ་རྫོགས་པས་བདག་དང་བདག་གིར་འཛིན་པ་མི་དམིགས་པ་དང་གཟུགས་སོགས་ལ་མངོན་པགོ་ ་་་

༄༅། །བའི་མཚན་མ་མེད་པ་དང་། ཁམས་གསུམ་དུ་གཏོགས་པའི་འབྲས་བུ་ལ་སྨོན་པ་མེད་པ་ཐབས་ལ་མཁས་པ་ཡིན་ནོ། །ཕྱིར་མི་ལྡོག་པའི་བྱང་ཆུབ་སེམས་དཔའ་གཞན་གྱིས་ཕྱིར་མི་ལྡོ།ག་པའི་རྟགས་དང་་་་་མཚན་མ་དྲིས་པ་ན། དེའི་མྱོང་བ་དང་མཐུན་པར་ཕྱིར་མི་ལྡོག་པའི་ཆོས་རྟགས་དང་མཚན་མ་རྣམས་ཇི་ལྟ་བ་བཞིན་དུ་བརྗོད་ཅིང་རྟོགས་པས་ཕྱིར་མི་ལྡོག་པའི་རྟགས་ཀྱི་ཐབས་ལ་མཁས་པ་ཡིན་ནོ། །ཕྱིར་ལྡོག་པའི་དང་མི་ལྡོག་པའི་ཡུལ་ཐམས་ཅད་ཤེས་པས་ཡུལ་ཚད་མེད་པའི་ཐབས་ལ་མཁས་པ་ཡིན་ནོ། །གནས་སྐབས་གང་དུ་སྒོམ་པའི་ཚུལ་ནི་གོང་མ་གཉིས་བཞིན་ནོ། །ཁ་ཅིག་ན་རེ། ཐབས་ལ་མཁས་པ་བཅུ་པོ་འདི་དག་སངས་་རྒྱས་ཀུན་ཏུ་བཟང་པོ་ཡིན་ནམ་འོན་ཏེ་བྱང་ཆུབ་སེམས་དཔའ་ཡིན། དང་པོ་ལྟར་ན་འདི་ཕྱིར་མི་ལྡོག་པའི་རྟགས་སུ་མི་རུང་ལ། གཉིས་པ་ལྟར་ན་སངས་རྒྱས་ཀྱི་མཛད་པ་བྱ་དགོས་པས་ཤེས་པ་མི་རིགས་པར་་བྱང་ཆུབ་་་་སེམས་དཔའི་མཛད་པ་བྱ་དགོས་པས་ཤེས་པར་འགྱུར་རོ་ཞེ་ན། ཆོས་བཤེས་ལྟར་ན། སྔར་ས་བཅུ་པ་ལ་ནི་བྱང་ཆུབ་སེམས་དཔའ་སངས་རྒྱས་སུ་བརྗོད་པར་བྱའོ་ཞེས་པའི་ཚུལ་གྱིས་ན། ས་བཅུ་པའི་བྱང་ཆུབ་་་་་་་སེམས་དཔར་དབང་བསྐུར་བའི་ས་ལ་གནས་པ་དང་སྐྱེ་བ་གཅིག་གིས་ཐོགས་པའི་རྣམ་པར་འཕྲུལ་པ་སངས་རྒྱས་སུ་སྣང་བའི་མཛད་པ་ཡིན་པར་ཤེས་པར་བྱའོ་ཞེས་པ་ནི་འཐད་པར་མ་མཐོང་སྟེ། སྔ་འགྲེལ་གསུམ་དང་་་་་་

འགལ་བས་རྦེསྣ། །རང་ལུགས་ནི། བྱང་ཆུབ་སེམས་དཔའི་ཐབས་ལ་མཁས་པ་ཡིན་ལ། དེ་ལྟ་ན་ཡང་སངས་རྒྱས་ཀྱི་མཛད་པ་བྱ་དགོས་པས་ན་ཤེས་པ་དང་མི་འགལ་ཏེ་སངས་རྒྱས་ཀྱི་ཞིང་རྣམ་པར་དག་པ་བསྒྲུབ་་་་་་་ནས་།་ སངས་རྒྱས་པ་ན་སངས་རྒྱས་ཀྱི་མཛད་པ་བྱ་དགོས་པས་དེའི་རྒྱུར་ད་ལྟ་བྱང་ཆུབ་སེམས་དཔའི་ཐབས་མཁས་སྒོམ་ཞིང་བསླབ་དགོས་པས་སོ། །མཇུག་བསྡུ་བ་ནི། བསྒོམ་བྱ་རྣམ་པའི་ཆོས་དབྱིངས་སྟོང་པའི་་་་་མཁའ་ལ་དེ་ཡིད་ལ་བྱེད་པ་སྒོམ་པ་པོ་རླུང་གི་དཀྱིལ་འཁོར་བརྟེན་ལ། དེ་ལ་སྦྱོར་བ་ཁྱད་པར་ཅན་སྐྱེ་བའི་རྒྱུ་ཡོན་ཏན་ལེན་པ་དང་མི་སྐྱེ་བའི་རྒྱུ་སྐྱོན་སྤོང་བ་དང་ཐར་པ་ཆ་མཐུན་སྔོན་དུ་འགྲོ་བ་ཅན། མཚན་ཉིད་ཤེས་་་་པས་མཚོན་པའི་སྒོམ་སྦྱོར་བ་ཆུའི་དཀྱིལ་འཁོར་བརྟེན་ལ། དེ་ལ་ངེས་པར་འབྱེད་པའི་ཆ་དང་མཐུན་པས་དཀྱིལ་འཁོར་བརྟེན་ལ། དེ་ལ་ངེས་པར་འབྱེད་པའི་ཆ་དང་མཐུན་པ་དང་མཐོང་ལམ་པ་དང་སྒོམ་ལམ་པའི་འགྲོ་་བ་སྣ་ཚོགས་བརྟེན་པས། དང་པོར་རྣམ་པ་དང་། དེ་ནས་སྦྱོར་བ་པོ་དང་། དེ་ནས་སྔོན་དུ་འགྲོ་བ་དང་། མཚན་ཉིད་དང་བཅས་པའི་སྦྱོར་བ་དང་། དེ་ནས་ངེས་འབྱེད་ཆ་མཐུན་དང་། དེ་ནས་རྟེན་ཕྱིར་མི་ལྡོག་པའི་དགེ་འདུན་རྣམས་བསྟན་པ་ཡིན་ནོ། །དེ་རྣམས་ཀྱིས་ཁྱད་པར་གྱི་ལམ་ཡོངས་སུ་དག་པ་ན་སློབ་པའི་ཆོས་མ་ལུས་པ་ཡོངས་སུ་རྫོགས་པར་འགྱུར་རོ། །དེ་ནས་མི་སློབ་པའི་ཆོས་མ་ལུས་པ་རྫོགས་པར་བྱ་བའི་ཕྱིར་་་་་

༄ཚོ། །དུ་།་ སྦྱོར་བ་ཁྱད་པར་ཅན་གསུམ་སྒོམ་ལ། དེ་ཡང་ཆོས་སྐུའི་མཁའ་ལ་གཟུགས་སྐུའི་ཉི་མ་ཤར་ཏེ། ཕྲིན་ལས་ཀྱི་འོད་ཟེར་གྱིས་གདུལ་བྱའི་འཛིན་མར་འཕྲོས་ཏེ། མི་ཤེས་པའི་མུན་པ་སེལ་བར་་་་་་་བྱེད་པས་དང་པོ་ཆོས་སྐུའི་རྒྱུ་སྲིད་ཞི་མཉམ་ཉིད་ཀྱི་སྦྱོར་བ་བསྟན་ནས། དེ་ནས་གཟུགས་སྐུའི་རྒྱུ་ཞིང་དག་པའི་སྦྱོར་བ་བསྟན། དེ་ནས་ཕྲིན་ལས་ཕུན་སུམ་ཚོགས་པའི་རྒྱུ་ཐབས་མཁས་པའི་སྦྱོར་བ་བསྟན་པ་ཡིན་པས། །གོ་རིམ་འདི་ནི་ཤིན་ཏུ་རིགས་པ་ཡིན་པས་སོམ་ཉི་མི་བྱའོ། །མདོར་ན་ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས། རྣམ་རྫོགས་སྦྱོར་བ་གཏན་ལ་དབབ་པའི་སྐབས་དེ་བཞིན་ཉིད་ཀྱི་ལེའུ་བཞི་པའི་འགྲེལ་པ་ལེགས་པར་བཤད་པའི་རྒྱ་མཚོ་རེ་ཞིག་རྫོགས་སོ།། །།ཁ་ཅིག་ན་རེ། མཁྱེན་གསུམ་གྱི་སྐབས་སུ་བསྟན་པའི་སྦྱོར་མཐོང་སྒོམ་གསུམ་དང་། རྣམ་རྫོགས་སྦྱོར་བའི་སྐབས་སུ་་་་བསྟན་པའི་སྦྱོར་མཐོང་སྒོམ་གསུམ་ལ་ཁྱད་པར་ཅི་ཞིག་ཡོད་ཟློས་སྐྱོན་ཡོད་དོ་ཞེ་ན། མཁྱེན་གསུམ་གྱི་སྐབས་སུ་བསྟན་པའི་སྦྱོར་མཐོང་སྒོམ་གསུམ་ནི་གཞི་ལམ་རྣམ་པའི་རྣམ་པ་སོ་སོར་ངེས་པའི་ཡུལ་ཅན་གྱི་དབང་དུ་་་་་་་བྱས་པ་ཡིན་ཏེ་རྣམ་པ་སོ་སོར་ངེས་པར་ཇི་སྐད་བཤད་པས་སོ། །རྣམ་རྫོགས་སྦྱོར་བའི་སྐབས་སུ་བསྟན་པའི་དེ་གསུམ་ནི་རྣམ་པ་མ་ལུས་པའི་ཡུལ་ཅན་གྱི་དབང་དུ་བྱས་པ་ཡིན་ནོ། །ཡང་ན་མཁྱེན་གསུམ་གྱི་སྐབས་སུ་དེ་

གསུམ་ནི་མཚན་ཉིད་ཀྱི་སྒོ་ནས་བསྟན་པ་ཡིན་ལ། རྣམ་རྫོགས་སྦྱོར་བའི་སྐབས་སུ་དེ་གསུམ་སྦྱོར་བའི་ཆ་ནས་བསྟན་པ་ཡིན་ནོ། །ཡང་ན་རྣམ་རྫོགས་སྟོར་བའི་སྐབས་སུ་དེ་གསུམ་མི་མཐུན་ཕྱོགས་དང་གཉེན་པོར་་་་་་་གནས་པའི་སྒོ་ནས་ཕྱེ་བ་ཡིན་ལ། མཁྱེན་གསུམ་གྱི་སྐབས་སུ་དེ་གསུམ་རང་བཞིན་གྱིས་ཞི་བའི་རྣམ་པའི་སྒོ་ནས་ཕྱེ་བ་ཡིན་པས་ཁྱད་པར་ཡོད་དོ་ཞེས་པ་ནི་གྲོལ་སྡེ་གཉིས་ཀྱི་དགོངས་པའོ།། །།དེ་ལྟར་སྐབཟློ་བཞི་པས་་ཤེས་རབ་ཀྱི་ཕ་རོལ་ཏུ་ཕྱིན་པའི་རྣམ་རྫོགས་སྦྱོར་བའི་བདག་ཉིད་རྫོགས་པར་བསྟན་ནས། ད་ནི་སྐབས་ལྔ་པས་དབང་དུ་གྱུར་པ་རྩེ་མོའི་སྟོར་བ་དངོས་པོ་བརྒྱད་དུ་ཕྱེ་སྟེ་སྟོན་པ་ལ་རྒྱུ་མཚན་གྱི་སྒོ་ནས་མཚམས་སྦྱར།མཚོན་བྱེད་ཀྱི་སྒོ་ནས་རྒྱས་པར་བཤད། སྐབས་ཀྱི་སྒོ་ནས་མཇུག་བསྡུ་བ་དང་གསུམ་ལས། དང་པོ་ནི་རྣམ་པ་ཐམས་ཅད་ནས། རྩེ་མོའི་མངོན་པར་རྟོགས་པ་བསྡུས་པའི་དོན་གྱི་ཚིག་ལེའུར་བྱས་པ་རྣམ་པར་བཤད་་་་་་པའི་སྒོ་ནས་བཤད་པར་བཞེད་དེ། དེ་ཡང་རྟགས་ལ་སོགས་པའི་དབྱེ་བས་རྣམ་པ་བརྒྱད་ཡོད་པས་རེ་ཞིག་འདི་མཚོན་པར་བྱེད་པའི་རྟགས་ནི་ཞེས་པ་ཤུགས་ལ་ཐོབ་པས་ཁ་བསྐང་ལ་རྣམ་རྫོགས་སྦྱོར་བའི་འོག་ཏུ་རྩེ་མོའི་་་་སྦྱོར་བ་འཆད་དོ། །དེའི་རྒྱུ་མཚན་རྣམ་པ་ཐམས་ཅད་མངོན་པར་རྫོགས་པར་རྟོགས་པའི་སྦྱོར་བ་ལས། རང་འབྲས་རབ་ཀྱི་མཐར་ཕྱིན་པ་རྟོགས་པ་རྩེ་སྦྱོར་འབྱུང་བའི་རྒྱུ་མཚན་གྱིས་སོ། །ཚུལ་ཇི་ལྟར་ན། རྟགས་་་་

༄༅། །དང་་།་ ལ་སོགས་པ་རྣམ་འཕེལ་སོགས་བསྙད་པ་སྟེ་བཤད་པ་སྔོན་དུ་འགྲོ་བའི་སྒོ་ནས་སོ། །དགོས་ཆེད་ཅིའི་ཕྱིར་དུ་ན། 〉རྩེ་སྦོར་གོ་སླ་བར་རྟོ་གས་པར་བྱ་བའི་ཕྱིར་དུའོ། །གང་གི་སྒོ་ནས་ན།དེའི་རྟགས་དང་རྣམ་འཕེལ་དང་། ཞེས་པ་ནས། །ལོག་པར་སྒྲུབ་དང་བཅས་པ་ནི། །ཞེས་པའི་བར་གྱི་ཚིགས་བཅད་རྣམ་ས་རྒས་པར་བཤད་ཁྲོའི་སྒོ་ནས་སོ། །ངག་དོན་ནི། ཤེས་བྱ་ཆོས་ཅན། རྣམ་རྫོགས་་་་་སྦྱོར་བའི་རྗེས་ལ་རྩེ་སྦྱོར་བསྟན་པ་ལ་རྒྱུ་མཚན་ཡོད་དེ། རྣམ་རྫོགས་སྦྱོར་བ་ལས་རང་འབྲས་རྩེ་སྦྱོར་འབྱུང་བའི་རྒྱུ་མཚན་གྱིས་དེརཱ་རྗེས་སུ་དེ་བསྟན་པས་སོ། །རྩེ་སྦྱོར་ཆོས་ཅན། རྟགས་སོགས་ཀྱི་སྒོ་ནས་བཤད་པ་་་ལ་དགོས་པ་ཡོད་དེ། ཁྱོད་དེའི་སྒོ་ནས་བཤད་པས་ཁྱོད་གོ་སླ་བར་རྟོགས་པས་སོ། །གཉིས་པ་ལ་རྟགས་དང་། སོགས་པ་རྣམ་་འཕེལ། བརྟན་པ། སེམ་ས་ཀུན་ཏུ་གནས་པ། མཐོང་སྤང་རྟོག་པའི་གཉེན་པོ་།་ །སྒོམ་སྤང་རྟོགས་པའི་གཉེན་པོ། །བར་ཆད་མེད་པའི་རྩེ་སྦྱོར། །བསལ་བྱ་ལོག་སྒྲུབ་ཏུ་དབྱེ་བས་རྣམ་པ་བརྒྱད་ཡོད་པ་ལས། དང་པོ་རྟགས་ནི། རྨི་ལམ་ན་ཡང་ཆོས་རྣམས་ཀུན། །རྨི་ལམ་ལྟ་བུར་ལྟ་་་་་ལ་སོགས། །རྩེ་མོར་ཕྱིན་པའི་སྦྱོར་བའི་རྟགས། །རྣམ་པ་བཅུ་གཉིས་དག་ཏུ་བཞེད། །ཅེས་གསུངས་པ་ལ་ལྔ་ལས། མཚམས་སྔར་བ་ནི། བརྒྱད་ཀྱི་ནང་ནས་རེ་ཞིག་སྟེ་དང་པོར་རྩེ་སྦྱོར་འདི་མཚོན་པར་བྱེད་་་་་་་

པའི་རྟགས་འཆད་དོ། །དེའི་རྒྱུ་མཚན་མཚོན་བྱེད་ཡིན་པའི་རྒྱུ་མཚན་གྱིས་སོ། །བསྡུས་དོན་ནི། རྩེ་སྦྱོར་མཚོན་བྱེད་ཀྱི་རྟགས་ཆོས་ཅན། ཁྱོད་ལ་བཅུ་གཉིས་ཡོད་དེ། རྨི་ལམ་ན་ཡང་ཆོས་རྣམས་ཀུན། །རྨི་་་་་་ལམ་ལྟ་བུར་ལྟ་ལ་སོགས། རྨི་ལམ་གྱི་རྟགས་དྲུག །གཉིས་གའི་རྟགས་དྲུག་ཡོད་པས་སོ། །འཕགས་པ་ཤཱརྙི་པ་རཏ་ཞིར་བུདྡྷ་ཤྲཱི་ལྟར་ན། རྨི་ལམ་གྱི་དྲུག་གཉིས་གའི་གཉིས་སད་པའི་བཞི་ཡོད་པས་སོ། །ཡེ་་་་་་་ཤེས་ཞབས་ཀྱིས། དེའི་ཡིད་ཆེས་པར་བྱེད་པའི་རྟགས་ནི་དགུ་སྟེ། ས་གཞན་ལ་དགའ་བ་མེད་པའི་རྟགས། རང་གཞན་གྱི་དོན་གྱི་དབང་དུ་བྱས་པ་སྙིང་བརྩེ་ཕུན་སུམ་ཚོགས་པ། མཐུ་ཕུན་སུམ་ཚོགས་པ་མངོན་་་་་་པའི་ང་རྒྱལ་མེད་པ། བཤེས་གཉེན་དམ་པ་ལ་བསྟེན་པ་ཤེས་རབ་དམ་པ་ལ་མངོན་པར་བརྩོན་པ། ཆོས་ཐམས་ཅད་ཐ་དད་མེད་པར་རྟོགས་པ་ཤེས་རབ་ཕུལ་དུ་བྱུང་བའི་རྟགས་ཞེས་བཤད། ཚིག་དོན་རྒྱས་བཤད་ནི།དེ་རྣམས་གང་ཞེ་ན། གནས་སྐབས་དང་མཐར་ཐུག་གཉིས་ཀྱི་ནང་ནས་གནས་སྐབས་ཀྱི་རྟགས་ཡིན་ནོ། །གང་གི་ན། རྩེ་སྦྱོར་ཐོབ་པའིའོ། །གང་ན། རྣམ་པ་བཅུ་གཉིས་ནིའོ། །བཅུ་གཉིས་པོ་གང་ཞེ་ན།སློབ་དཔོན་གྱི་དགོངས་པ་གསེར་གླིང་པས། གཉིད་ཀྱིས་མ་ལོག་པའི་གནས་སྐབས་སུ་གསལ་བ་ཉིད་ཀྱིས་ན་གཟུགས་ལ་སོགས་པའི་ཆོས་རྣམས་རྨི་ལམ་དང་སྒྱུ་མ་ལ་སོགས་པར་མཐོང་བར་མ་ཟད་ཀྱི། གཞན་དུ་ན་་་་་་

༄ཚོ། །གཉེད་ཀྱིས་ཉམས་པའི་གནས་སྐབས་སུ་ཡང་མཐོང་བའི་ཕྱིར་རོ་ཞེས་གསུངས་ཤིང་། ཕྱི་མ་རྣམས་ལ་ཡང་དེ་བཞིན་དུ་ཞེས་སྦྱར་ནས་གསུངས་པའི་དོན་ནི། གཉིད་མ་ལོག་པའི་གནས་སྐབས་སུ་ཤིན་ཏུ་་་་གོམས་པའི་ཕྱིར་ཏེ་རྒྱུ་མཚན་གྱིས། རྨི་ལམ་གྱི་གནས་སྐབས་ན་ཡང་ཆོས་ཐམས་ཅད་རྨི་ལམ་དང་། སོགས་པ་སྒྲ་བརྙན་དང་མིག་གཡོར་དང་སྤྲུལ་པ་དང་དྲི་ཟའི་གྲོང་ཁྱེར་དང་འདྲ་བར་ལྟ་ཡང་མངོན་དུ་མི་བྱེད་པའི་རྗེས་་ཐོབ་ཀྱི་སྤྱོད་པ་ཁྱད་པར་ཅན་དང་། གཉིད་མ་ལོག་པའི་གནས་སྐབས་སུ་ཤིན་ཏུ་གོམས་པའི་རྒྱུ་མཚན་གྱིས་རྨི་ལམ་གྱི་གནས་སྐབས་ན་ཡང་ཉན་ཐོས་དང་། ལ་སོགས་པར་རང་སངས་རྒྱས་ཀྱི་ས་དང་ཁམས་གསུམ་ལ་་་་་དགའ་བ་དང་ལེགས་པའི་སེམས་མི་བསྐྱེད་ཅིང་གསེར། བློ་མཆོག་དང་ལྡན་པས་ལམ་གཞན་སྙིང་པོ་མེད་པར་མཐོང་བའི་རྗེས་ཐོབ་སོགས་དང་། ངག་དོན་ནི། སྦྱོར་ལམ་དྲོད་ལ་གནས་པའི་དབུ་མ་པ་དབང་རྣོན་་་་་་་ཆོས་ཅན། རྩེ་སྦྱོར་ཐོབ་པ་ཡིན་ཏེ། ཤིན་ཏུ་གོམས་པའི་རྒྱུ་མཚན་གྱིས་རྨི་ལམ་ན་ཡང་ཆོས་ཐམས་ཅད་རྨི་ལམ་ལྟ་བུར་ལྟ་བའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པས་སོ། །ཕྱི་མ་རྣམས་དེས་འགྲེ། གཉིད་མ་་་་་་་ལོག་པའི་གནས་སྐབས་སུ་ཤིན་ཏུ་གོམས་པའི་རྒྱུ་མཚན་གྱིས་རྨི་ལམ་གྱི་གནས་སྐབས་ན་ཡང་ཞེས་པ་འོག་མ་ཀུན་གྱི་གོང་དུ། རྗེས་ཐོབ་ཀྱི་སྤྱོད་པ་ཁྱད་པར་ཅན་ཞེས་མཇུག་ཏུ་སྦྱོར་མཛོད། དེ་ལ་ཡེ་ཤེས་ཞབས་ཀྱིས་

གཞན་ལ་དགའ་བ་མེད་པའི་རྟགས་ཞེས་གསུངས། མདོ་རྒྱས་འབྲིང་ནས་དེ་བཞིན་གཤེགས་པ་སོགས་པ་འཁོར་བརྒྱ་ཕྲག་མང་པོས་བསྐོར་བ་ལ་ཆོས་སྟོན་པ་མཐོང་བར་བཤད། བརྒྱད་སྟོང་པ་ནས་བདག་ཉིད་དེ་བཞིན་གཤེགས་པར་གྱུར་ནས་འཁོར་བརྒྱ་ཕྲག་མང་པོ་ལ་ཆོས་སྟོན་པ་མཐོང་བ་ལ་བཤད། གསེར་གྱིས་རང་གི་སེམས་དེ་བཞིན་གཤེགས་པ་དང་ཐ་དད་མེད་པར་མཐོང་བ་ལ་བཤད་དེ་དང་པོ་གཉིས་ལེགས་སོ། །རྒྱས་འབྲིང་་་ནས་སངས་རྒྱས་ནམ་མཁའ་འཕགས་ཏེ་ཆོས་སྟོན་པ་དང་། འོད་མདོམ་གང་བ་དང་། མཚན་དང་། གཅིག་ཏུ་གྱུར་ནས་མང་པོར་སྟོན་པ་སོགས་རྫུ་འཕྲུལ་གྱི་རྣམ་པར་འཕྲུལ་པ་དམིགས་པ་ལ་བཤད། བསྡུས་པ་་་་་་ལྟར་ན་བདག་ཉིད་ནམ་མཁར་འཕགས་ཏེ་ཆོས་སྟོན་པ་སོགས་དམིགས་པ་དང་། གསེར་ལྟར་ན། ལུས་ལ་སོགས་ཡང་བས་རང་བཞིན་གྱི་སྒྲུབ་ང་་དང་འཚམ་པའི་ནམ་མཁའ་ལ་འགྲོ་བ་སོགས་མཐོང་བའི་རྗེས་ཐོབ་་་་་་་སོགས་སོ། །རྨི་ལམ་དུ་གྲོང་ལ་སོགས་པ་བཅོམ་པ་དང་མགོ་བཅད་པ་སོགས་མཐོང་ན། མི་དངངས་པ་ལ་སོགས་པའི་སྒོ་ནས་སད་ནས་ཁམས་གསུམ་པའི་ཆོས་ཐམས་ཅད་རྨི་ལམ་ལྟ་བུར་སྟོན་པའི་སེམས་བསྐྱེད་པ་་་་་་་དང་་།་ འདི་གསུམ་ལ་ཡེ་ཤེས་ཀྱིས་རང་གཞན་གྱི་དོན་གྱི་དབང་དུ་བྱས་པའི་རྟགས་ཞེས་གཅིག་ཏུ་བཤད། ཨར་གྱིས་ཐ་མ་གཉིས་གའི་རྟགས་སུ་བཤད། དམྱལ་བ་སོགས་ངན་སོང་གསུམ་གྱི་སེམས་ཅན་མཐོང་བ་ན།

༄ཚོ། །བདག་སངས་རྒྱས་པའི་ཞིང་དུ་ངན་སོང་གསུམ་གྱི་སྒྲ་ཡང་མི་གྲགས་པར་གྱུར་ཅིག །ཅེས་རང་ཉིད་སངས་རྒྱས་བའི་ཞིང་དུ་ངན་སོང་སྤོང་བ་རྗེས་སུ་དྲན་པ་དང་འདི་ལ་ཡེ་ཤེས་ཀྱིས་སྙིང་རྗེ་ཕུན་སུམ་ཚོགས་་་་པའི་རྟགས་ཟེར། བདག་ཉིད་བསམ་པ་དག་ཅིང་བྱང་ཆུབ་ཏུ་ལུང་བསྟན་ན་གྲོང་ལ་སོགས་པ་ཚིག་པ་ཞི་བ་དང་། གནོད་སྦྱིན་ལ་སོགས་པའི་གཟུང་བ་འདི་བཏང་བར་གྱུར་ཅིག་ཅེས་བརྗོད་པས། གྲོང་ལ་སོགས་པ་་་་་་ཚིག་པ་རབ་ཏུ་ཞི་བ་དང་མེད་པ་དང་བསིལ་བར་བྱེད་པའི་བདེན་པའི་ཕྱིན་གྱིས་རླབས་གྲུབ་ཅིང་ང་རྒྱལ་མེད་པ་དང་། ཞི་བ་སོགས་གསུམ་ནི་བདེན་པའི་བྱིན་རླབས་གྲུབ་པ་ཆུང་འབྲིང་ཆེ་གསུམ་མོ། །གནོད་སྦྱིན་དང་ཤ་ཟ་སོགས་མི་མ་ཡིན་གྱིས་བཟུང་བ་མེད་པར་བྱེད་པའི་བདེན་ཚིག་གྲུབ་ཅིང་ང་རྒྱལ་མེད་པ་དང་། འདི་གཉིས་ལ་བདེན་ཚིག་གྲུབ་པ་ན་ང་རྒྱལ་སྐྱེས་ན་བདུད་ཀྱིས་བྱིན་གྱིས་རླབས་པའི་རྟགས་ཡིན་གྱི་རྩེ་སྦྱོར་གྱི་རྟགས་སུ་་་་་མི་འགྲོའོ། །བདུད་ལས་རྣམས་མང་བའི་འཇིགས་པས་མ་བྲིས་སོ། །འདི་གཉིས་ལ་ཡེ་ཤེས་ཀྱིས་རིམ་བཞིན་མཐུ་ཕུན་སུམ་ཚོགས་པའི་རྟགས་མངོན་པའི་ང་རྒྱལ་མེད་པའི་རྟགས་ཟེར། འཕགས་པ་ལྟར་ན། རྨི་་་་་་་ལམ་དང་སད་པར་གྲོང་ལ་སོགས་པ་ཚིག་པ་ཞི་བར་བྱེད་པའི་བདེན་ཚིག་གྲུབ་ཅིང་ཕྱིར་མི་ལྡོག་པ་དང་། བདེན་ཚིག་བརྗོད་པའི་ཚེ་དེའི་ཕྱོགས་གཅིག་གྲུབ་པས་ནི་སེམས་ཅན་རྣམས་ཀྱིས་ཆོས་སྤང་གི་ལས་བསགས་པ་་་་་་་

དང་་།་ བར་དང་བཅས་པ་དང་བར་མེད་པ་གྲུབ་པས་ནི་སེམས་ཅན་རྣམས་ཀྱི་མཐོང་ཆོས་ཀྱི་ལས་ཀྱི་རྣམ་སྨིན་ཡིན་ནོ། །འཕགས་ཤཱན་རཏ་ལྟར་ན། འདི་གཉིས་མན་ཆད་གཉིས་གའི་རྟགས། ཡན་ཆད་རྨི་ལམ་གྱི་་་་རྟགས་སོ། །བུདྡྷ་ཤྲཱི་ལྟར་ན། འདི་གཉིས་གཉིས་གའི་འདི་ཡན་ཆད་འདྲ། མན་ཆད་སད་པའི་རྟགས་སོ། །བྱང་སེམས་རང་ཉིད་ཀྱིས་བདུད་དང་སྡིག་གྲོགས་མངོན་པར་ཤེས་པའི་སྒོ་ནས་བདུད་དང་སྡིག་གྲོགས་་་་་་་ཟིལ་གྱིས་གནོན་པའི་ཕྱིའི་དགེ་བའི་བཤེས་གཉེན་སངས་རྒྱས་དང་བྱང་ཆུབ་སེམས་དཔའ་དང་ནང་གི་དགེ་བའི་བཤེས་གཉེན་འཁོར་གསུམ་དག་པའི་སྦྱིན་སོགས་ཕར་ཕྱིན་བརྟེན་པ་དང་། འདི་ལ་ཡེ་ཤེས་ཀྱིས་བཤེས་་་་་་་གཉེན་དམ་པ་ལ་བསྟེན་པ་ཟེར། ཡུམ་འདི་ཉིད་ཀྱིས་བསླབ་བྱའི་ཆོས་ཐམས་ཅད་བསྟན་པའི་རྒྱུ་མཚན་གྱིས་རྣམ་པ་ཐམས་ཅད་དུ་སེམས་ཅན་ཐམས་ཅད་ཀྱི་ཐེ་ཚོམ་གཅོད་པ་དང་། སངས་རྒྱས་ཀྱི་ཞིང་ཡོངས་སུ་སྦྱོང་བ་་་སོགས་བསམ་པ་ཐམས་ཅད་རྫོགས་པར་འདོད་པའི་སྒོ་ནས་འཕགས་པ་བརྒྱད་སྟོང་པ་ལ་སོགས་པའི་ཡུམ་གྱི་དོན་ལ་སློབ་པ་དང་། འདི་ལ་ཡེ་ཤེས་ཀྱིས་ཤེས་རབ་དམ་པ་ལ་མངོན་པར་བརྩོན་པའི་རྟགས་ཟེར། ཀུན་་་་་་བྱང་གི་ཆོས་ཐམས་ཅད་དོན་ལ་དབེན་པ་དང་སྟོང་པར་རྟོགས་པའི་སྒོ་ནས་ཐམས་ཅད་ལ་བདེན་ཞེན་མངོན་གྱུར་པ་མེད་པ་དང་འདི་ལ་ཡེ་ཤེས་ཀྱིས་ཆོས་ཐམས་ཅད་ཐ་དད་མེད་པར་རྟོགས་པའི་རྟགས་ཟེར། སངས་རྒྱས་་་་་

༄༅། །ཀྱི་བྱང་ཆུབ་ལ་ཉེ་བར་གྱུར་པ་སྤྱད་བྱ་སོགས་འཁོར་གསུམ་མི་དམིགས་པར་ཡུམ་ལ་སྤྱོད་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ནོ། །འདི་ལ་ཡེ་ཤེས་ཀྱིས་ཤེས་རབ་ཕུལ་དུ་བྱུང་བའི་རྟགས་ཟེར། བཞི་པ་དགོས་དོན་ནི། ཚིག་བཅད་འདི་ལ་བརྟེན་ནས་རྩེ་སྦྱོར་མཚོན་བྱེད་ཀྱི་རྟགས་རྣམས་བདེ་བླག་ཏུ་རྟོགས་སོ། །ལྔ་པ་བརྒལ་ལན་ལ་རྒོལ་བ་ནི། བཟད་པ་ན་རེ། འདི་རྣམས་མདོ་ལས་ཕྱིར་མི་ལྡོག་གི་རྟགས་སུ་་་་་་་བཤད་པས་རྩེ་སྦྱོར་ཐོབ་པའི་རྟགས་སུ་མི་འཐད་དོ་ཞེ་ན། ལན་ནི། སྐྱོན་མེད་དེ། རྩེ་སྦྱོར་ཐོབ་ན་ཡང་ཕྱིར་མི་ལྡོག་པ་ཐོབ། རང་ཉིད་ཀྱིས་ཕྱིར་མི་ལྡོག་པར་ངེས་ན་ཡང་རྩེ་སྦྱོར་ཐོབ་པས་ཁྱད་པར་ཤེས་པར་བྱ་་་་་་་བའི་ཕྱིར་དུ། མདོ་ལས། ཕྱིར་མི་ལྡོག་གི་རྟགས་སུ་བཤད་པ་མགོན་པོས་རྩེ་སྦྱོར་གྱི་རྟགས་སུ་བཤད་ཅིང་བྱམས་མགོན་གསུང་རབ་ལ་ཚད་མར་གྱུར་པས་སོ། །གཉིས་པ་རྣམ་འཕེལ་ནི། །འཛམ་བུ་གླིང་གི་སྐྱེ་བོ་་་་་སྙེད་།་ །སངས་རྒྱས་མཆོད་པའི་དགེ་ལ་སོགས། །རྣམ་མང་དུ་ནི་དཔེར་མཛད་ནས། །རྣམ་འཕེལ་བཅུ་དྲུག་བདག་ཉིད་དེ། །ཞེས་གསུངས་པ་ལ་ལྔ་ལས། དང་པོ་མཚམས་སྦྱར་བ་ནི། གོང་དུ་བསྟན་པའི་ཚུལ་དེ་ལྟར་རྟགས་ཀྱིས་མཚོན་པའི་རྩེ་སྦྱོར་བསྟན་ནས་རྟགས་ཀྱི་རྗེས་སུ་རྣམ་འཕེལ་འཆད་དོ། །དེའི་རྒྱུ་མཚན་རྟགས་ཀྱིས་མཚོན་པའི་རྩེ་སྦྱོར་སྒོམ་པ་ལས་བསོད་ནམས་མང་པོ་འབྱུང་བས་སོ། །དགོས་ཆེད་ཅིའི་ཕྱིར་དུ་ན།

རྣམ་པར་འཕེལ་བ་རྣམ་པ་དུ་ཞིག་ཡོད་སྙམ་པའི་དོགས་པ་བསལ་བའི་ཕྱིར་དུའོ། །གཉིས་པ་བསྡུས་དོན་ནི། འཛམ་བུའི་གླིང་གི་སྐྱེ་བོ་ཇི་སྙེད་པ་མིར་གྱུར་ཏེ་སངས་རྒྱས་པ་ལ་སེམས་ཅན་ལ་ལ་ཞིག་གིས་ནམ་འཚོའི་་་་་་་བར་མེ་ཏོག་ལ་སོགས་པས་མཆོད་པའི་དགེ་བ་དང་། སོགས་པ་སྟོང་གཅིག་དང་སྟོང་གཉིས་དང་སྟོང་གསུམ་གྱི་སྐྱེ་བོ་ཇི་སྙེད་མིར་གྱུར་ཏེ་སངས་རྒྱས་པ་ལ་སེམས་ཅན་ལ་ལ་ཞིག་གིས་མེ་ཏོག་ལ་སོགས་པས་མཆོད་པའི་་་་་་་དགེ་བ་རྣམ་པ་མང་དུ་ཡོད་ན་དེ་དཔེར་མཛད་ནས་དེ་ལས་ཀྱང་ཆེས་ཁྱད་པར་དུ་འཕགས་པའི་བསོད་ནམས་རྣམ་པར་འཕེལ་བའི་བདག་ཉིད་བཅུ་དྲུག་ཡོད་དོ། །ངག་དོན་ནི། རྩེ་མོའི་རྩེ་སྦྱོར་ཆོས་ཅན། བསོད་་་་་་་ནམས་མང་པོ་དང་ལྡན་ཏེ། རྣམ་འཕེལ་བཅུ་དྲུག་གི་བདག་ཉིད་ཡིན་པས་སོ། །གཉིས་པ་ཚིག་དོན་རྒྱས་བཤད་ནི། རྣམ་པར་འཕེལ་བ་ཡིན་ནོ། །གང་ན། ཕྱི་རྗེས་ཐོབ་གཙོ་བོར་གྱུར་པ་བརྒྱད། ནང་མཉམ་་་གཞག་གཙོ་བོར་གྱུར་པ་བརྒྱད་དེ། བཅུ་དྲུག་གི་ངོ་བོ་ཉིད་ནིའོ། །གང་དུ་ན། གནས་སྐབས་མཐར་ཐུག་གཉིས་ཀྱི་ནང་ནས་གནས་སྐབས་སུའོ། །གང་ལས་ན། འཛམ་བུ་གླིང་དང་སོགས་པ་སྟོང་གཅིག་དང་སྟོང་གཉིས་དང་སྟོང་གསུམ་གྱི་འཇིག་རྟེན་གྱི་ཁམས་ཀྱི་སེམས་ཅན་ཇི་སྙེད་ཀྱིས་དེའི་གྲངས་དང་མཉམ་པའི་དེ་བཞིན་གཤེགས་པ་ཡང་དག་པར་རྫོགས་པའི་སངས་རྒྱས་ལ་ནམ་འཚོའི་བར་དུ་མེ་ཏོག་དང་སྤོས་ལ་སོགས་པས་་་་་་་

༄༅། །མཆོད་པའི་དགེ་བ་ཡོད་ན་དེ་དང་པོར་དཔེར་མཛད་ནས་དེ་ལ་སོགས་པ་སྔ་མ་སྔ་མ་ལས་སོ། །ཇི་ལྟར་ན། དེ་ཉིད་སྔ་མ་སྔ་མ་ལ་ཕྱི་མ་ཕྱི་མ་ཕན་ཚུན་དཔེར་མཛད་ནས་སྔ་མ་ལས་ཕྱི་མ་གོང་ནས་གོང་དུ་་་་་ཁྱད་པར་དུ་འཕགས་པ་ཉིད་ཀྱིས་སོ། །བཅུ་དྲུག་གང་ཞེ་ན། ས་དང་པོ་དཔེར་མཛད་པ་དེ་བས་ཀྱང་རང་ཡུམ་རྩེ་སྦྱོར་སྒོམ་ཞིང་གཞན་ལ་དེ་སྟོན་པ་དང་འཆད་པ་ལ་སོགས་བསོད་ནམས་ལྷག་པ་དང་། ངག་དོན་ནི།རང་ཡུམ་སྒོམ་ཞིང་གཞན་ལ་དེ་སྟོན་པའི་རྩེ་སྦྱོར་ཆོས་ཅན། བསོད་ནམས་མང་པོ་དང་ལྡན་ཏེའམ་བསོད་ནམས་རྣམ་པར་འཕེལ་བ་ཡིན་ཏེ། གོང་གི་དཔེ་དེ་ལས་བསོད་ནམས་ལྷག་ཅིང་ཁྱད་པར་དུ་འཕགས་པས་སོ། །དེས་ཕྱི་མ་རྣམས་རིགས་འགྲེའོ། །འཛམ་བུ་གླིང་ནི་མཚོ་མ་དྲོས་པའི་གཡས་རོལ་ན་ཤིང་འཛམ་བུ་ཆེན་པོ་ཡོད་དེ། དེའི་མིང་གིས་གླིང་འདི་འཛམ་བུ་གླིང་ཞེས་བྱ་བར་གྱུར་ཏོ། །སྟོང་གཅིག་སོགས་ནི་མཛོད་ནས།གླིང་བཞི་དང་ནི་ཉི་ཟླ་དང་། །རི་རབ་དང་ནི་འདོད་ལྷ་དང་། །ཚངས་པའི་འཇིག་རྟེན་སྟོང་ལ་ནི། །སྟོང་ནི་སྤྱི་ཕུད་ཡིན་པར་འདོད། །དེ་སྟོང་ལ་ནི་སྟོང་གཉིས་པ། །བར་མའི་འཇིག་རྟེན་ཁམས་ཡིན་ནོ། །དེ་་་་སྟོང་ལ་ནི་སྟོང་གསུམ་སྟེ། །ཞེས་པ་བཞིན་ནོ། །སྐྱེས་བུ་ཞིག་གི་སྔོན་ཆད་མ་རྙེད་པའི་ནོར་བུ་རིན་པོ་ཆེ་རྙེད་ནས་རྙེད་མ་ཐག་སྟོར་ན་དེ་ཁོ་ན་རྒྱུན་དུ་ཡིད་ལ་བྱེད་པ་ལྟར་ཁྱད་པར་དུ་ཡུམ་རྒྱུན་དུ་ཡིད་ལ་བྱེད་ཅིང་སྤྲོ་་་་་་་

དེགའ་དང་བཅས་པ་དང་། དོན་དམ་པར་ན་ཅི་ལ་ཡང་མི་སྤྱོད་ཅིང་དམིགས་མ་དམིགས་སྐྱེ་འགག་ཏུ་མ་གྲུབ་པ་མི་སྐྱེ་བའི་ཆོས་ལ་ལྷག་བར་མོས་པའི་བཟོད་པ་ཐོབ་པ་དང་། ཡུམ་རྣམ་པར་མི་རྟོག་པའི་རྒྱུ་མཚན་གྱིས་་་་་་གང་མངོན་པར་རྫོགས་པར་བྱང་ཆུབ་པར་བྱ་བ་དང་། གང་གིས་མངོན་པར་རྫོགས་པར་བྱང་ཆུབ་པར་བྱེད་པ། གང་ལ་མངོན་པར་རྫོགས་པར་བྱང་ཆུབ་པའི་ཆོས་ཐམས་ཅད་ཡིན་ལུགས་ལ་མི་དམིགས་པར་རྟོགས་པ་་་་་དང་་།་ འཛམ་བུ་གླིང་གི་སེམས་ཅན་ཐམས་ཅད་དགེ་བ་བཅུ་དང་། སོགས་པ་བསམ་གཏན་བཞི་མངོན་ཤེས་ལྔ་གཟུགས་མེད་པའི་སྙོམས་འཇུག་བཞི་ཐོབ་པ་བས་ཡུམ་འདི་འཛིན་ཅིང་ཀློག་པ་དང་ཀུན་ཆུབ་པར་བྱས་ཏེ་་་ཚུལ་བཞིན་དུ་ནན་ཏན་བྱེད་པ་ཁྱད་པར་འཕགས་ཏེ། དཔེ་དེས་བརྒྱ་ལ་སོགས་པའི་ཆར་ཡང་མི་འགྲོ་ཞིང་དཔེ་དང་རྒྱུར་མི་བཟོད་པས་སོ། །དེ་ལྟར་ཡུམ་ལ་སྟོད་པའི་བྱང་ཆུབ་སེམས་དཔའི་དྲུང་དུ་རྒྱལ་ཆེན་རིས་བཞི་་་་་་ནས་འོག་མིན་གྱི་ལྷའི་རིས་ཐམས་ཅད་ཉེ་བར་འོངས་ཏེ་མྱུར་དུ་སློབས་ཤིག་ཅེས་བསྐུལ་བ་དང་། ཚེ་འདིའི་ཡོན་ཏན་མིག་སོགས་ཀྱི་ནད་མི་འབྱུང་བ་དང་དེ་བཞིན་གཤེགས་པས་རྟག་ཏུ་དགོངས་པ་དང་། སྟོང་ཉིད་་་་་་་རྟོགས་པའི་ལྷག་བསམ་གྱི་མཐུས་བདུད་ལས་དང་བདུད་ཐམས་ཅད་ཟིལ་གྱིས་གནོན་ཅིང་ཚུལ་མི་ཚུགས་པ་དང་། སྟོན་པ་སངས་རྒྱས་ཇི་ལྟར་གནས་པ་དང་འདྲ་བར་ཐེག་པ་གཅིག་ལ་ཡང་དག་པར་ཞུགས་པའི་སྐྱེ་བོ་བྱང་་་

༄༅། །སེམས་དང་གནས་ཤིང་བསླབ་པ་མཚུངས་པར་སློབ་པ་ཞེས་བྱ་བ་ཕྱི་རྗེས་ཐོབ་གཙོ་བོར་གྱུར་པའི་བསོད་ནམས་རྣམ་པར་འཕེལ་བ་རྣམ་པ་བརྒྱད་དང་། བརྒྱད་ཚན་གཉིས་པ་ནི། རྣམ་པ་ཐམས་ཅད་དུ་མི་་ཁོམ་གནས་དང་བསམ་གཏན་དང་སྙོམས་འཇུག་གི་དབང་གིས་མི་སྐྱེ་བའི་ཐབས་ལ་མཁས་པས་རྣམ་མཁྱེན་ལ་སློབ་པའི་བསླབ་པ་ཡོངས་སུ་དག་པ་དང་། ས་ཕྱོགས་གང་ན་ས་ལེ་སྦྲམ་འབྱུང་བའི་གནས་ཉུང་ལ་གསེར་་་་་་་གཞན་འབྱུང་བའི་གནས་མང་བ་བཞིན་དུ། སངས་རྒྱས་ཀྱི་རིགས་རྩེ་སྦྱོར་འཕེལ་བ་ཐོབ་པ་ཉུང་ལ་ཉན་རང་གི་ས་ལ་གནས་པ་མང་བ་དང་། མདོར་ན་ས་ལེ་སྦྲམ་འབྱུང་བའི་གནས་བཞིན་དུ་སངས་རྒྱས་ཀྱི་རིགས་སུ་་་་་་་ངེས་པའི་རྩེ་སྦྱོར་དང་། གསེར་གླིང་པས་ཉན་རང་གི་རིགས་འཇིགས་པ་ལ་བཤད། སེམས་ཅན་གྱི་རིགས་ན་འཁོར་ལོས་སྒྱུར་རྒྱལ་དུ་འགྱུར་བའི་ལས་ཡང་དག་པར་བླངས་ཏེ་གནས་པའི་སེམས་ཅན་ཉུང་ལ་ཁམས་ཀྱི་་་་་རྒྱལ་ཕྲན་དུ་འགྱུར་བའི་ལས་ཡང་དག་པར་བླངས་ཏེ་གནས་པ་མང་བ་བཞིན་དུ། རྩེ་སྦྱོར་གྱི་འབྲས་བུ་སངས་རྒྱས་ཐོབ་པའི་རྒྱུ་རྐྱེན་ཕུན་སུམ་ཚོགས་པ་ལ་གནས་པ་ཉུང་ལ་ཉན་རང་གི་བྱང་ཆུབ་ཐོབ་པའི་རྒྱུ་རྐྱེན་ཚོགས་པ་་་ལ་གནས་པ་མང་བ་དང་། མདོར་ན་འཁོར་ལོས་སྒྱུར་རྒྱལ་དུ་འགྱུར་བའི་ལས་ཡང་དག་པར་བླངས་ཏེ་གནས་པའི་སེམས་ཅན་བཞིན་དུ་སངས་རྒྱས་ཐོབ་པའི་རྒྱུ་ཕུན་སུམ་ཚོགས་པ་ལ་གནས་པའི་རྩེ་སྤྱོར་དང་། གསེར་་་་

གྱི་རྒྱུན་ནི་སེམས་བསྐྱེད་པ་སོགས་ལ་བཤད། ཕ་རོལ་ཏུ་ཕྱིན་པ་དྲུག་གི་མི་མཐུན་པའི་ཕྱོགས་སེར་སྣ་ལ་སོགས་པའི་སེམས་མངོན་འགྱུར་བར་མི་སྐྱེད་པ་དང་འདི་ཉོན་སྒྲིབ་སྤངས་པའི་དབང་དུ་བྱས་སོ། །ཆོས།་ཐམས་་་་་་ཅད་བདེན་མེད་དུ་རྟོགས་པས་གཟུགས་ལ་སོགས་པ་སྔོ་སོགས་ཀྱི་མཚན་མ་དང་ལྡན་པར་བདེན་པར་རྟོགས་པའི་སེམས་མངོན་འགྱུར་བ་མི་སྐྱེ་བ་དང་ཤེས་སྒྲིབ་སྤངས་པའི་དབང་དུ་བྱས་སོ། །སྡུད་འགྲེལ་ལྟར་ན།འཇིག་ཚོགས་ལ་ལྟ་བར་ལྟ་བ་དྲུག་ཅུ་རྩ་གཉིས་འདུས་ཏེ་དེས་དེ་རྣམས་སྨེད་པའི་ཕྱིར། དེ་བཞིན་དུ་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ཐམས་ཅད་འཁོར་གསུམ་རྣམ་དག་ལ་གོམས་པར་བྱས་པའི་སྒོ་ནས་ཡུམ་དུ་་་་་་་བསྡུས་པའི་ཤེས་པ་དང་རྗེས་སུ་འགྲོ་བའི་སྒོ་ནས་བསྟན་ནས་ལྡོག་པའི་སྒོ་ནས་སྟོན་པ་ནི། དཔེར་ན་སྐྱེ་བ་སྔ་མས་འཕངས་པའི་ཚེ་ནི་སྲོག་གི་དབང་པོ་ཡིན་ལ་དེ་འགགས་ན་དབང་པོའི་གྲོང་གི་ཚོགས་འགགས་པར་འགྱུར་་་ཏེ་རྟེན་མེད་པའི་ཕྱིར་རོ། །དེ་བཞིན་དུ་ཡུམ་མེད་ན་ཕར་ཕྱིན་གཞན་ཐམས་ཅད་མེད་པར་འགྱུར་རོ། །དེ་བས་ན་ཡུམ་ཁོ་ན་ལ་སློབ་པར་སྟོན་ནོ། །ཡུམ་ལ་བསླབས་པས་ཐམས་ཅད་བསླབས་པ་ཡིན་ན་ཉན་ཐོས་ལ་་་་་་་སོགས་པའི་ཡོན་ཏན་ཡང་འབྱུང་བས་དེ་དག་སྐྱོན་ཉིད་མ་ཡིན་ནམ་ཞེ་ན། ཉན་རང་གི་ཡོན་ཏན་ཀུན་ལ་བྱང་ཆུབ་སེམས་དཔའ་ཐབས་མཁས་པ་ཉན་རང་གི་སྟོན་པ་དེས་འདུལ་བའི་སེམས་ཅན་རྗེས་སུ་འཛིན་པའི་ཕྱིར་་་་་་་

༄༅། །གཞན་དོན་དུ་སློབ་པར་བྱེད་པ་ཡིན་གྱི་དོན་དེ་ཉིད་མངོན་སུམ་དུ་མི་བྱེད་པས་སྐྱོན་མ་ཡིན་ནོ། །འཕགས་པ་ལྟར་ན། ཡུམ་ལ་སློབ་པ་ནི། ཕུན་སུམ་ཚོགས་པ་ཐམས་ཅད་ཐོབ་པའི་རྒྱུ་ཉིད་ཡིན་ནོ། །གལ་ཏེ་དེ་ལྟར་ན་དེ་ཉན་ཐོས་སམ་ངང་སངས་རྒྱས་སུ་ཡང་འགྱུར་རོ་ཞེ་ན། ཉན་རང་གི་ཕུན་སུམ་ཚོགས་པ་ནི་ཤེསམཐོང་གིས་བལྟས་ནས་འདའ་བར་བྱེད་པ་ཡིན་གྱི་དེའི་འབྲས་བུ་མངོན་སུམ་དུ་མེད་པས་སྐྱོན་མེད་དོ། །ཤེས་པ་འཁྲུལ་པ་མེད་པ་མཐོང་བ་རྟོག་པ་མེད་པའོ། །མི་རྟོག་མི་ཞེན་པའི་སྒོ་ནས་ཡུམ་ལ་སྤྱོད་པ་ཡང་དག་པར་རྫོགས་པའི་བྱང་ཆུབ་ལ་ཉེ་བར་གྱུར་པ་ཞེས་བྱ་བའི་བསོད་ནམས་རྣམ་པར་འཕེལ་བ་སྔར་ལས་གཞན་ནང་་་་མཉམ་གཞག་གཙོ་བོར་གྱུར་པ་བརྒྱད་དོ། །ཡེ་ཤེས་ཞབས་ཀྱིས། ཤེས་རབ་མངོན་པར་འཕེལ་བ་ནི་རྣམ་པ་བཅུ་གཅིག་སྟེ་སྟོན་པས་མངོན་པར་འཕེལ་བ་དང་། ཟུང་དུ་འབྲེལ་བ་ཡིད་ལ་བྱེད་པ་དང་། གཞན་དོན་་་དུ་རུང་བས་དང་། བར་ཆད་མེད་པར་རབ་ཏུ་སྦྱོར་བས་དང་། སྤངས་པ་དང་། གཞན་ཡོངས་སུ་སྨིན་པར་བྱེད་པ་དང་། མཐུས་དང་། དྲན་པ་དང་། བསླབ་པའི་ཁྱད་པར་གྱིས་དང་། ཕ་རོལ་ཏུ་ཕྱིན་པའི་མི་མཐུན་ཕྱོགས་ཟད་པས་དང་། གཉེན་པོ་ཐོབ་པས་མངོན་པར་འཕེལ་བ་ཞེས་གསུངས། བཞི་པ་དགོས་དོན་ནི། ཚིགས་བཅད་འདི་ལ་བརྟེན་ནས་རྣམ་འཕེལ་བཅུ་དྲུག་བདེ་བླག་ཏུ་རྟོགས་པའོ། །ལྔ་པ་བརྒལ་ལན་་་་

ལ་རྒོལ་བ་ནི། ཇོ་བོ་ཆེན་པོ་ནས། རྣམ་འཕེལ་བཅུ་དྲུག་རྩེ་མོ་ཡི། །གྲངས་ངེས་མེད་ཅིང་གོ་རིམ་ཀྱང་། །མེད་དེ་འདིས་ཀྱང་འདིས་ཀྱང་ནི། །འཕེལ་ལོ་ཞེས་ནི་བྱ་བ་ཡིན། །ཞེས་པས་སྔ་མ་སྔ་མ་ལས་ཕྱི་མ་་་་ཕྱི་མ་འཕེལ་བ་མི་འཐད་དོ་ཞེ་ན། མ་ཡིན་ཏེ་སློབ་དཔོན་གྱིས་དང་པོར་དཔེར་མཛད་ནས་གོང་ནས་གོང་དུ་ཁྱད་པར་དུ་འཕགས་ཞེས་དང་། དེའི་དོན་གསེར་གྱིས་དེ་ཉིད་སྔ་མ་སྔ་མ་ལ་ཕྱི་མ་ཕྱི་མ་ཕན་ཚུན་དཔེར་མཛད་་་ནས་གོང་ནས་གོང་དུ་རྣམ་པར་འཕེལ་བའི་རིམ་གྱིས་བསོད་ནམས་འཕེལ་བའི་བདག་ཉིད་ཅན་བཅུ་དྲུག་ཡིན་ཞེས་པ་དང་། དང་པོ་བས། གཉིས་པ་སོགས་དང་བཅུ་པ་བས་བཅུ་གཅིག་པ་སོགས་འཕེལ་བར་གསུངས་་་་་པས་སོ། །གསུམ་པ་བརྟན་པ་ནི། ཀུན་མཁྱེན་ཉིད་གསུམ་ཆོས་རྣམས་ནི། །ཡོངས་སུ་རྫོགས་པ་བླ་མེད་པ། །སེམས་ཅན་དོན་ཡོངས་མི་གཏོང་བ། །བརྟན་པ་ཞེས་ནི་མངོན་པར་བརྗོད། །ཅེས་གསུངས་པ་ལ་ལྔ་ལས་དང་པོ་མཚམས་སྦྱར་བ་ནི། གོང་དུ་བསྟན་པའི་ཚུལ་དེ་ལྟར་བསོད་ནམས་རྣམ་པར་འཕེལ་བས་མཚོན་པའི་རྩེ་སྦྱོར་བསྟན་ནས་དེའི་རྗེས་སུ་ངེས་པར་བརྟན་པ་འཆད་དོ། །དེའི་རྒྱུ་མཚན་ཅི་ཞེ་ན། བསོད་་་་་་་ནམས་རྣམ་པར་འཕེལ་བའི་སྒོ་ནས་རྟོགས་པ་རང་དབང་དུ་གྱུར་པ་སྔར་ལས་མཐར་ཕྱིན་པའི་མཚན་ཉིད་རྣམས་ནི། ངེས་པར་བརྟན་པ་ཡིན་པའི་རྒྱུ་མཚན་གྱིས་སོ། །གཉིས་པ་བསྡུས་དོན་ནི། །བཟོད་པའི་རྩེ་སྦྱོར་་་་་་

༄༅། །ཆོས་ཅན། ཆོས་དབྱིངས་རྟོགས་པའི་མཉམ་གཞག་གི་གནས་སྐབས་ན་རང་དོན་རྟོགས་པ་བརྟན་པ་ཡིན་ཏེ་དེའི་གནས་སྐབས་ན་མཁྱེན་གསུམ་གྱི་རྟོགས་རིགས་རྣམས་བླ་ན་མེད་པར་ཡོངས་སུ་རྫོགས་པ་བྱེད་པ་ལ་ངང་གིས་འཇུག་ཅིང་སླར་མི་ལྡོག་པས་སོ། །ཆོས་ཅན། ཆོས་དབྱིངས་རྟོགས་པའི་མཉམ་བཞག་གིས་ཟིན་པའི་རྗེས་ཐོབ་ཀྱི་གནས་སྐབས་ན་གཞན་དོན་ཕྲིན་ལས་བརྟན་པ་ཡིན་ཏེ། དེའི་གནས་སྐབས་ན་་་་་སྙིང་རྗེ་ཆེན་པོས་སེམས་བསྐྱེད་པའི་སྒོ་ནས་སེམས་ཅན་གྱི་དོན་མ་གཏང་བར་སྒྲུབ་པ་ལ་ངང་གིས་འཇུག་ཅིང་སླར་མི་ལྡོག་པས་སོ། །གསུམ་པ་ཚིག་དོན་ནི། ཤཱནྟི་པ་ལྟར་ན། ཀུན་མཁྱེན་གསུམ་གྱི་ཆོས་སངས་རྒྱས་་་་་དང་རང་བྱུང་དང་ཟག་པ་མེད་པའི་རྟོགས་རིགས་ཀྱི་ཆོས་རྣམས་ཡོངས་སུ་རྫོགས་པར་བླ་ན་མེད་པར་བྱེད་པ་དེས་སེམས་ཅན་གྱི་དོན་ཡོངས་སུ་མི་གཏོང་བ་དེའི་ཚེ་བའོན་པ་ཞེས་ནི་བརྗོད་པ་ཡིན་ནོ། །དེ་ཇི་ལྟར་ཡོངས་སུ་་་་མ་བཏང་བ་ཡིན་ཞེ་ན། བདག་བརྒལ་ནས་སེམས་ཅན་མ་བརྒལ་བ་བརྒལ། བདག་གྲོལ་ནས་སེམས་ཅན་མ་གྲོལ་བ་དགྲོལ། བདག་དབུགས་ཕྱུང་ནས་སེམརྨི་ཅན་དབུགས་མ་ཕྱུང་བ་དབྱུང་། བདག་མྱ་ངན་ལས་་འདས་ནས་སེམས་ཅན་མྱ་ངན་ལས་མ་འདས་པ་མྱ་ངན་ལས་བཟླ་བར་བྱའོ་ཞེས་སེམས་བསྐྱེད་པའི་སྒོ་ནས་སོ། །སློབ་དཔོན་ལྟར་ན། བརྟན་པ་ཞེས་བརྗོད་པ་ཡིན་ནོ། །གང་ན་བཟོད་པའི་མིང་ཅན་གྱི་རྩེ་སྦྱོར་ནིའོ། །

སྐབས་གང་དུ་ན། མཉམ་གཞག་རྣམ་པར་མི་རྟོག་པ་ཆོས་དབྱིངས་རྟོགས་པའི་གནས་སྐབས་ནའོ། །གང་ལ་ན། མཁྱེན་གསུམ་གྱི་ཆོས་སེམས་བསྐྱེད་དང་གདམས་ངག་ལ་སོགས་པའི་རྟོགས་རིགས་རྣམས་ཡོངས་སུ་་་་རྫོགས་པ་བླ་ན་མེད་པར་བྱེད་པ་ལ་ནིའོ། །ཐབས་གང་གི་སྒོ་ནས་ན། ཆོས་དབྱིངས་རྟོགས་པའི་ཡང་དག་པའི་ཐབས་ལ་མཁས་པའི་སྟོབས་ཀྱིས་སོ། །དེ་ལ་བརྟན་པའི་རྒྱུ་མཚན་ཅི་ཞེ་ན། དེ་ལྟར་བྱེད་པ་ལ་ངང་་་་་་གིས་འཇུག་ཅིང་སླར་མི་ལྡོག་པས་སམ་དེ་ཁོ་ན་ལ་འཇུག་གི་གཞན་དུ་མི་འགྱུར་བས་སོ། །དེ་རང་དོན་རྟོགས་པ་བརྟན་པའོ། །མཁྱེན་གསུམ་དང་སེམས་བསྐྱེད་སོགས་གང་ཞེ་ན། གོང་སྐབས་དང་པོ་གསུམ་དུ་ཇི་སྐད་སྨོས་ཤིང་བཤད་པའི་རྣམ་པ་ཐམས་ཅད་མཁྱེན་པ་ཉིད་ལ་སོགས་པའོ། །ཡང་བརྟན་པ་ཡིན་ནོ། །གང་འདྲ་སྐབས་མཉམ་བཞག་རྣམ་པར་མི་རྟོག་པ་ཆོས་དབྱིངས་རྟོགས་པས་ཟིན་པའི་རྗེས་ཐོབ་ཀྱི་གནས་སྐབས་ནའོ། །གང་ལ་ན། སྙིང་རྗེ་ཆེན་པོ་མངོན་དུ་བྱེད་པའི་ངོ་བོས་སེམས་ཅན་མ་བསྒྲལ་བ་བསྒྲལ་བ་ལ་སོགས་པའི་སྒོ་ནས་སེམས་ཅན་གྱི་དོན་ཡོངས་སུ་མི་གཏོང་བར་སྒྲུབ་པའི་མཚན་ཉིད་ལ་ནིའོ། །ཐབས་གང་གི་སྒོ་ནས་ན།བསོད་ནམས་འཕེལ་བའི་རིམ་པ་དེ་ལྟར་གཞན་དོན་བྱེད་བའི་ཡང་དག་པའི་ཐབས་ལ་མཁས་པའི་སྟོབས་ཀྱིས་སོ། །དེ་ལ་བརྟེན་པའི་རྒྱུ་མཚན་སྔ་མ་བཞིན་ནོ། །དེ་གཞན་དོན་ཕྲིན་ལས་བརྟན་པ་ཡིན་ནོ། །བརྒོལ་་་་་

༄ཚོ། །བ་དང་གྲོལ་བ་དང་དབུགས་ཕྱུང་བ་དང་མྱ་ངན་ལས་འདས་པ་རྣམས་གང་ཞེ་ན། འགྲེལ་ཆེན་ལས། མཐོང་བ་དང་བསྒོམ་པ་དང་ཁྱད་པར་དང་མི་སློབ་པའི་ལམ་རྟོགས་པའི་དབྱེ་བས་གོ་རིམ་བཞིན་དུ་་་་་་་བདག་བརྒལ་བས་ཞེས་བྱ་བ་ལ་སོགས་པའི་ཚོག་བཞི་སྨོས་པ་ཡིན་ནོ། །ཞེས་དང་། ཟླ་འོད་ལས་ཀྱང་། མཐོང་བ་དང་སྒོམ་པ་དང་ཁྱད་པར་དང་མི་སློབ་པའི་ལམ་རྟོགས་པའི་གོ་རིམ་བཞིན་གྱིས་སྒྲོལ་བ་དང་སྨིན་པ་་དང་དབུགས་འབྱུང་བ་དང་ཡོངས་སུ་མྱ་ངན་ལས་བཟླ་བ་ནི་སེམས་ཅན་གྱི་དོན་ཞེས་གསུངས་པ་བཞིན་ནོ། །ངག་དོན་ནི། བཟོད་པའི་མིང་ཅན་གྱི་རྩེ་སྦྱོར་ཆོས་ཅན་ཆོས་དབྱིངས་རྟོགས་པའི་གནས་སྐབས་ན་རང་དོན་་་་་་རྟོགས་པ་བརྟན་པ་ཡིན་ཏེ། དེའི་གནས་སྐབས་ན་མཁྱེན་གསུམ་གྱི་རྟོགས་རིགས་རྫོགས་པར་བྱེད་པ་ལ་ངང་གིས་འཇུག་ཅིང་སླར་མི་ལྡོག་པས་སོ། །ཆོས་ཅན། ཆོས་དབྱིངས་རྟོགས་པའི་མཉམ་བཞག་གིས་ཟིན་པའི་་རྗེས་ཐོབ་ཀྱི་གནས་སྐབས་ན་གཞན་དོན་ཕྲིན་ལས་བརྟེན་པ་ཡིན་ཏེ། དེའི་གནས་སྐབས་ན་སྙིང་རྗེ་ཆེན་པོས་སེམས་ཅན་གྱི་དོན་མི་གཏོང་བར་སྒྲུབ་པ་ལ་སྔར་བཞིན་ནོ། །བཞི་པ་དགོས་དོན་ནི། འདི་ལ་བརྟེན་ནས་་་བརྟན་པ་གཉིས་བདེ་བླག་ཏུ་རྟོགས་པའོ། །ལྔ་པ་བརྒལ་ལན་ལ་རྒོལ་བ་ནི། བཟོད་པའི་རྩེ་སྦྱོར་ནི་ངེས་འབྱེད་ཆ་མཐུན་ཡིན་ལ། བརྒལ་བ་སོགས་ནི་མཐོང་ལམ་སོགས་ལ་འགོད་པ་ཡིན་པས། དེས་ཇི་ལྟར་ན་་་་་་

བརྒལ་བ་ལ་སོགས་པའི་སྒོ་ནས་སེམས་ཅན་གྱི་དོན་ཡོངས་སུ་མི་གཏོང་བ་ཡིན་ཞེ་ན། ལན་ནི། དེ་ལྟ་བུའི་རྟོགས་པ་དང་ལྡན་པའི་གནས་སྐབས་སུ་གདུལ་བྱ་དམན་པའི་མྱ་ངན་ལས་འདས་པར་ལྷུང་བ་སྤང་བའི་ཕྱིར་་་་་་སྙིང་རྗེ་ཆེན་པོ་ལ་མངོན་དུ་ཕྱོགས་པའི་བསམ་པ་སེམས་ཅན་མ་བསྒྲལ་བ་བསྒྲལ་བ་ལ་སོགས་པའི་སེམས་བསྐྱེད་པའི་སྒོ་ནས་སེམས་ཅན་གྱི་དོན་མི་གཏོང་བ་ཡིན་པས་སྐྱོན་མེད་དོ། །བཞི་པ་སེམས་ཀུན་ཏུ་གནས་པ་ནི།གླིང་བཞི་པ་དང་སྟོང་དག་དང་། །སྟོང་གཉིས་གསུམ་དག་དཔེར་མཛད་ནས། །བསོད་ནམས་མང་པོ་ཉིད་ཀྱིས་ནི། །ཏིང་འཛིན་ཡོངས་སུ་བསྒྲགས་པ་ཡིན། །ཞེས་གསུངས་པ་ལ་ལྔ་ལས་དང་པོ་མཚམས་སྦྱར་བ་ནི།གོང་དུ་བསྟན་པའི་ཚུལ་དེ་ལྟར་བརྟན་པས་མཚོན་པའི་རྩེ་སྦྱོར་བསྟན་ནས་དེའི་རྗེས་སུ་སེམས་ཀུན་ཏུ་གནས་པ་འཆད་དོ། །དེའི་རྒྱུ་མཚན་ཅི་ཞེ་ན། ངེས་པར་བརྟན་པར་བྱེད་པའི་སྒོ་ནས་རྟོགས་པ་སྔར་ལས་ངེས་པར་་་་་་བརྟན་པར་གྱུར་པའི་མཚན་ཉིད་ཅན་གྱི་ཏིང་ངེ་འཛིན་སེམས་ཀུན་ཏུ་གནས་པ་ཡིན་པས་སོ། །གཉིས་པ་བསྡུས་དོན་ནི། ཡི་རང་དང་མཚུངས་ལྡན་གྱི་ཆོས་མཆོག་རྩེ་སྦྱོར་གྱི་ཏིང་ངེ་འཛིན་ཆོས་ཅན། ཕན་ཡོན་ཆེན་པོ་་་་དང་ལྡན་པ་ཡིན་ཏེ། གླིང་བཞི་པ་དང་སྟོང་གཅིག་དང་སྟོང་གཉིརྨེ་དང་སྟོང་གསུམ་གྱི་ས་རྡོ་རྣམས་སྲང་ལ་གཞལ་བའི་གྲངས་ཡོད་ན་དེ་དཔེར་མཛད་ནས། དེ་ལས་ཀྱང་ཁྱོད་བསྒོམས་པའི་བསོད་ནམས་མང་བའི་སྒོ་ནས་་

༄ཚོ། །མདོ་ལས་དོན་མཐུན་དུ་བསྒྲགས་པ་ཡིན་པས་སོ། །གསུམ་པ་ཚིག་དོན་ནི། ཡེ་ཤེས་ཞབས་དང་ཤཱནྟི་པ་ལྟར་ན། གླིང་བཞི་པ་ལ་སོགས་པ་འཇིག་རྟེན་གྱི་ཁམས་དཔག་ཏུ་མེད་པ་ན་ཡོད་པའི་རི་རབ་་་་་་་རྣམས་སྲང་ལ་གཞལ་བ་དཔེར་མཛད་ནས། དེ་བས་ཀྱང་བྱང་སེམས་བཞིའི་སེམས་བསྐྱེད་ལ་རྗེས་སུ་ཡི་རང་བ་དང་ལྡན་པའི་ཆོས་མཆོག་རྩེ་སྟོར་གྱི་ཏིང་ངེ་འཛིན་བསྒོམས་པའི་བསོད་ནམས་མང་སྟེ། དེའི་རི་རབ་་་་་་་རྣམས་ནི་སྲང་ལ་གཞལ་བས་དེ་དག་གི་ཚད་ཤེས་པར་ནུས་སྲིད་ཀྱི་དེའི་བསོད་ནམས་ཀྱི་ཚོགས་ལ་ནི་མ་ཡིན་ནོ། །དེ་ཅིའི་ཕྱིར་ཞེ་ན། ཕྱིར་མི་ལྡོག་པའི་སེམས་བསྐྱེད་པ་ལ་རྗེས་སུ་ཡི་རང་ན་ཐར་པ་འདོད་པ་ཐམས་ཅད་ཀྱི་བསོད་ནམས་ཀྱི་ཕུང་པོ་ལ་རྗེས་སུ་ཡི་རང་བ་ཡིན་པའི་ཕྱིར་རོ། །སློབ་དཔོན་ལྟར་ན། བསྒྲགས་པ་སྟེ་བརྗོད་པ་ཡིན་ནོ། །གང་ན། སྤྱིན་པའི་ཕར་ཕྱིན་ལ་སོགས་པ་ཕར་ཕྱིན་ཐམས་ཅད་ཀྱི་ངོ་བོ་ཉིད་བྱང་སེམས་བཞིའི་སེམས་བསྐྱེད་པ་ལ་རྗེས་སུ་ཡི་རང་བ་དང་ལྡན་པའི་ཆོས་མཆོག་གི་མིང་ཅན་གྱི་རྩེ་སྦྱོར་གྱི་ཏིང་ངེ་འཛིན་ནའོ། །གང་ལས་ན། མདོ་ལས་སོ། །དགོས་ཆེད་ཅིའི་ཕྱིར་དུ་ན། དེ་སྒོམ་པའི་བྱང་སེམས་དེ་སྒོམ་པ་་ལ་སྤྲོ་བ་བསྐྱེད་པའི་ཕྱིར་དུའོ། །གང་གི་སྒོ་ནས་ན། དེ་སྒོམ་པའི་བསོད་ནམས་མང་པོ་ཉིད་ཀྱི་སྒོ་ནས་བརྗོད་པས་མང་ངོ་། །གང་ན། དེ་ལྟ་བུའི་ཏིང་ངེ་འཛིན་བསྒོམས་པའི་འབྲས་བུ་བསོད་ནམས་དང་ཡེ་ཤེས་ཀྱི་་་

ཚོགས་རྣམས་སོ། །གང་ལས་ན། གླིང་བཞི་པ་ལ་སོགས་པའི་སྟོང་གསུམ་གྱི་འཇིག་རྟེན་གྱི་ཁམས་རྣམས་ཀྱི་ས་རྡོ་རྣམས་རྣལ་འབྱོར་པའི་བློའི་སྲང་ལ་གཞལ་བ་སོ་སོར་དཔེར་མཛད་ནས་དེ་ལས་ཀྱང་ངོ་། །དེའི་རྒྱུ་་་་་་མཚན་མདོ་ལས། ཚད་སྲིད་པ་ནི་རྣལ་འབྱོར་པའི་བློའི་སྲང་ཚད་ཀྱིས་གཞལ་བར་ནུས་སོ་ཞེས་བྱ་བའི་ཚུལ་གྱིས་སྟོང་གསུམ་གྱི་ས་རྡོ་རྣམས་ནི་རྒྱང་གྲགས་ལ་སོགས་པའི་སྒོ་ནས་དེ་རྣམས་ཀྱི་ཚད་རྣལ་འབྱོར་པས་གཟུང་་་་་་་བར་ནུས་ཀྱི། དེའི་འབྲས་བུ་ཚོགས་གཉིས་ནི་དེ་དག་ལས་ཁྱད་པར་དུ་འཕགས་ཤིང་ཚད་ལས་འདས་པའི་ཚོགས་ཡིན་པས་སོ། །བྱང་སེམས་བཞི་པོ་གང་། དེའི་སེམས་བསྐྱེད་པ་ལ་ཇི་ལྟར་རྗེས་སུ་ཡི་རང་ཞེ་ན།བྱང་སེམས་བཞི་ནི་ཉི་ཁྲི་སྣང་བ་ལས། ཇི་ལྟར་སྲིད་པར་རྣམ་པར་རྟོག་པ་རྣམ་པ་བཞིའི་གཉེན་པོ་མཐོང་བ་དང་སྒོམ་པའི་ལམ་དག་གི་རྟོགས་པ་པོ་རྣམ་པ་བཞི་བསྙད་པའི་ཕྱིར་ན། ཐེག་པ་ལ་གསར་དུ་ཞུགས་པ་དང་་་་་་་སྤྱོད་པ་ལ་ཞུགས་པ་དང་ཕྱིར་མི་ལྡོག་པ་དང་སྐྱེ་བ་གཅིག་གིས་ཐོགས་པ་ཞེས་བྱ་བ་རྣམ་པ་བཞི་པོ་དེ་བསྟན་པས་གང་གསུངས་པ་ཡིན་ནོ་ཞེས་དང་། འགྲེལ་ཆེན་ལས། ཐེག་པ་ལ་དང་པོར་ཞུགས་པ་དང་། སྤྱོད་པ་ལ་ཞུགས་པ་དང་ཕྱིར་མི་ལྡོག་པ་དང་སྐྱེ་བ་གཅིག་གིས་ཐོགས་པ་ཞེས་བྱ་བ་འདི་ནི་ཁ་ཅིག་ན་རེ། ཅི་རིགས་སྔར་བཤད་པའི་མཐོང་བ་དང་། སྒོམ་པའི་ལམ་དག་གི་རྣམ་པར་རྟོག་པ་བཞིའི་གཉེན་པོ་རྟོགས་པ་པོ་རྣམ་པ་་་་་་་

༄༧། །བཞི་བསྟན་པས་རྣམ་པ་བཞིར་བཤད་པ་ཡིན་ནོ་ཞེས་འདོད་དོ། །གཞན་དག་ནི་རྟགས་དང་རྣམ་པར་འཕེལ་བ་དང་བརྟན་པ་དང་སེམས་ཀུན་ཏུ་གནས་པའི་རང་གི་ངོ་བོ་རྟོགས་པའི་དབྱེ་བས་བཤད་པ་ཡིན་་་་ནོ་ཞེས་འདོད་དོ། །དེ་ལ་ཐེག་པ་ལ་དང་པོར་ཞུགས་པ་ནི་མོས་པས་སྤྱོད་པའི་ས་པའོ། །སྤྱོད་པ་ལ་ཞུགས་པ་ནི་རབ་ཏུ་དགའ་བ་ལ་སོགས་བའི་ས་བདུན་ལ་གནས་པའོ། །ཕྱིར་མི་ལྡོག་པ་ནི་མི་གཡོ་བ་ལ་སོགས་པའི་་ས་གསུམ་ལ་གནས་པའོ། །སྐྱེ་བ་གཅིག་གིས་ཐོགས་པ་ནི་ས་བཅུ་པའོ་ཞེས་གཞན་དག་འཆད་དོ་ཞེས་གསུངས་པ་རྣམ་གྲངས་གསུམ་གྱི་ཕྱི་མ་འཐད་དམ་སྙམ་མོ། །ཡི་རང་ཚུལ་ནི་འདུ་ཤེས་གཉིས་སྤངས་ཏེ་བདེན་་་་་་་གཉིས་ཟུང་འཇུག་གི་སྒོ་ནས་སོ། །འདུ་ཤེས་གཉིས་ནི་སེམས་བསྐྱེད་བཞི་དོན་དམ་དུ་ཐ་དད་པར་འདུ་ཤེས་པ་ནི་གཉིས་ཀྱི་འདུ་ཤེས་ཀུན་རྫོབ་ཏུ་ཐ་དད་མེད་པར་འདུ་ཤེས་པ་ནི་གཉིས་མེད་པའི་འདུ་ཤེས་སོ། །ཡང་ན་་་ཡོད་པ་དང་མེད་པར་འཛིན་པ་ནི་གཉིས་ཀྱི་འདུ་ཤེས། ཡོད་པ་ཡང་མ་ཡིན་མེད་པ་ཡང་མ་ཡིན་པར་འཛིན་པ་ནི་གཉིས་མེད་པའི་འདུ་ཤེས་གཞུང་འགྲེལ་གཉིས་ནས་བཤད་དོ། །གླིང་བཞི་སོགས་ནི་རྣམ་འགྲེལ་དུ་་་་་་་བཤད་པ་བཞིན་ནོ། །མདོར་ན་སེམས་རྩེ་གཅིག་ཏུ་གནས་པའི་ཏིང་ངེ་འཛིན་སེམས་ཀུན་ཏུ་གནས་པ་ཡིན་ནོ། །བཞི་པ་དགོས་དོན་ནི། འདི་ལ་བརྟེན་ནས་སེམས་ཀུན་ཏུ་གནས་པ་དང་ཆོས་མཆོག་རྩེ་སྦྱོར་བདེ་བླག་་་་

ཏུ་རྟོགས་པའོ། །ལྔ་པ་བརྒལ་ལན་ལ་རྒོལ་བ་ནི། ཁ་ཅིག་ན་རེ། ཆོས་མཆོག་རྩེ་སྦྱོར་གྱི་ཏིང་ངེ་འཛིན་ངེས་འབྱེད་ཆ་མཐུན་ཡིན་པས་འདུ་ཤེས་གཉིས་སྤངས་པ་ཡང་མི་འཐད་ལ། སྟོང་གསུམ་གྱི་ས་རྡོ་རྣམས་བས་་་དེའི་བསོད་ནམས་མང་བར་ཡང་མི་འཐད་དེ་རྣམས་ལ་ཡང་ཚད་མེད་པས་སོ་ཞེ་ན། ཀླན་ཀ་དེའི་སྐྱོན་མེད་དེ། སྤངསཔའི་དོན་ནི་འདུ་ཤེས་གཉིས་མངོན་འགྱུར་བ་སྤངས་པ་ཡིན་ལ། སྟོང་གསུམ་གྱི་ཚད་ནི་ཐམས་་་་་་་ཅད་མཁྱེན་པའི་ཡེ་ཤེས་ཀྱིས་གཞལ་བར་ནུས་པས་རྟགས་མ་གྲུབ་ཅིང་། བྱང་སེམས་བཞིའི་སེམས་བསྐྱེད་པ་ལ་ཡི་རང་བའི་བསོད་ནམས་ཀྱི་ཚད་ནི་སུས་ཀྱང་གཞལ་བར་མི་ནུས་པས་སོ། །སློབ་དཔོན་ལྟར་ན། རྩེ་་་་སྦྱོར་དག་པ་ས་ཁོ་ན་ན་ཡོད་པས་དེ་ངེས་འབྱེད་ཆ་མཐུན་ཡིན་པ་མ་གྲུབ་བོ། །གཞན་ཡང་ཡོད་དེ་མང་བའི་འཇིགས་པས་མ་བྲིས་སོ། །བཞི་པོའི་མཇུག་བསྡུ་བ་ནི། རྟགས་བཅུ་གཉིས་དང་། སོགས་པ་རྣམ་འཕེལ་་་བཅུ་དྲུག་དང་བརྟན་པ་གཉིས་ཀྱིས་དངོས་སུ་མཚོན་ནས་བསྟན་པའི་བསྡུས་སྒོམ་རབ་ཏུ་གྱུར་པའི་རྣལ་འབྱོར་དང་། བསོད་ནམས་མང་པོས་དངོས་སུ་མཚོན་ནས་བསྟན་པའི་བསྡུས་སྒོམ་རབ་ཏུ་གྱུར་པའི་ཆོས་མཆོག་གི་་་་་་་མིང་ཅན་གྱི་རྣལ་འབྱོར་དེ་དག་ནི། གོ་རིམ་བཞིན་དུ་དྲོ་བ་ལ་སོགས་པ་ངེས་འབྱེད་ཆ་མཐུན་གྱི་མིང་ཅན་གྱི་རྩེ་སྦྱོར་བཞིའི་ངོ་བོ་ཡིན་པར་ཁོང་དུ་ཆུད་པར་བྱ་སྟེ་རིམ་པ་བཞིན་དུ་དེ་རྣམས་ཀྱི་མཚན་ཉིད་ཡིན་པས་སོ། །

༄༅། །ལྔ་པ་མཐོང་སྤང་རྟོག་པའི་གཉེན་པོ་མཐོང་ལམ་རྩེ་སྦྱོར་འཆད་པ་ལ་གཉིས་ལས་དང་པོ་མཚམས་སྦྱར་བ་ནི། ངེས་འབྱེད་ཆ་མཐུན་གྱི་མིང་ཅན་གྱི་རྩེ་སྦྱོར་གྱི་འོག་ཏུ་མཐོང་ལམ་གྱི་མིང་ཅན་གྱི་རྩེ་སྦྱོར་འཆད་་དོ་།་ །དེའི་རྒྱུ་མཚན་ཅི་ཞེ་ན། དེ་ལས་དེ་འབྱུང་བའི་རྒྱུ་མཚན་གྱིས་སོ། །གཉིས་པ་དངོས་ལ་སྤང་བྱ་རྟོག་པ་དང་། ཞར་བྱུང་དང་། རྣལ་མ་མཐོང་ལམ་རྩེ་སྦྱོར་དངོས་དང་། དབང་དུ་བྱ་བའི་ཕྱིར་སྒོམ་པ་དང་་་་བཞི་ལས་དང་པོ་ལ་ལྔ་ལས་དང་པོ་མཚམས་སྦྱར་བ་ནི། མཐོང་ལམ་རྩེ་སྦྱོར་དེ་ལ་མི་མཐུན་ཕྱོགས་གཉེན་པོ་དང་བཅས་པ་བཞི་ཡོད་པའི་རྒྱུ་མཚན་གྱིས་དེ་འཆད་དོ། །གཉིས་པ་བསྡུས་དོན་ལ་གཟུང་རྟོག་མདོར་བསྟན་་་པ་།་ འཛིན་རྟོག་མདོར་བསྟན་པ་དང་གཉིས་ལས་དང་པོ་མི་མཐུན་ཕྱོགས་གཟུང་རྟོག་གཉིས་སོ་མདོར་བསྟན་པ་ནི་འོག་གི་རིགས་པས་འདི་ལའང་། བླང་དང་དོར་བྱའི་དབྱེ་བ་ཡིས། །འཇུག་པ་དང་ནི་ལྡོག་པ་ལ། །གཟུང་བའི་རྣམ་རྟོག་སོ་སོ་དེ། །དགུ་ཡི་བདག་ཉིད་ཇི་བཞིན་ཡུལ། །མིན་པའི་བདག་ཉིད་དག་ཅེས་བྱ། །ཞེས་གསུངས་པ་ལ་ལྔ་ལས། དང་པོ་རྟོག་པའི་ཡུལ་ལ་འཇུག་པ་དང་ལྡོག་པ་གཟུང་རྟོག་གི་ཡུལ་གཏན་ལ་དབབ་པ་ལ་གཉིས་ལས་དང་པོ་ནི། ཐེག་ཆེན་གྱི་སེམས་བསྐྱེད་ཆོས་ཅན། སྐབས་འདིར་འཇུག་བྱ་ཡིན་ཏེ། བྱང་སེམས་ཀྱི་བླང་བྱ་ཡིན་པའི་ཕྱིར། དེས་ན་བྱང་སེམས་ཀྱི་བླང་བྱ་ཐམས་ཅད་སྐབས་འདིར་འཇུག་བྱ་་

ཡིན་ཏེ་དག་ལྡན་ལས། བྱང་ཆུབ་སེམས་དཔའི་བླང་བར་བྱ་བ་གང་ཡིན་པ་དེ་ནི་འདིའི་འཇུག་པའི་ཕྱོགས་ཡིན་ནོ་ཞེས་དང་། གྲགས་ཆ་ལས། རྣམ་པར་རྟོག་པའི་ཡུལ་ལ་འཇུག་པ་ནི་བྱང་ཆུབ་སེམས་དཔའི་བླང་བར་་བྱ་བའི་ཕྱོགས་སོ་ཞེས་གསུངས་སོ། །གཉིས་པ་ནི། རང་ཉིད་གཅིག་པུ་ཞི་བདེ་དོན་གཉེར་གྱི་བསམ་པ་ཆོས་ཅན། སྐབས་འདིར་ལྡོག་བྱ་ཡིན་ཏེ། བྱང་སེམས་ཀྱི་དོར་བྱ་ཡིན་པས་སོ། །དེས་ན་བྱང་སེམས་ཀྱི་་་་་་དོར་བྱ་ཐམས་ཅད་སྐབས་འདིར་ལྡོག་བྱ་ཡིན་ཏེ། དག་ལྡན་ལས། གང་ཡང་འདི་དོར་བ་བྱ་བ་དེ་ནི་འདིའི་ལྡོག་པའི་ཕྱོགས་སོ་ཞེས་དང་། གྲགས་ཆ་ལས། ལྡོག་པ་ནི་བྱང་ཆུབ་སེམས་དཔའི་དོར་བར་བྱ་བའི་་་་་་་་ཕྱོགས་སོ་ཞེས་གསུངས། གཉིས་པ་རྟོག་པའི་ངོ་བོ་ལ་འཇུག་པ་དང་ལྡོག་པ་གཟུང་རྟོག་གི་ངོ་བོ་གཉིས་ལས་དང་པོ་ནི། ཐེག་ཆེན་སེམས་བསྐྱེད་ལ་དམིགས་ནས་འཇུག་བྱར་ཞེན་པའི་བློ་མཚན་གཞི། སྒྲུབ་རྟོག་ཏུ་་་་་་་གྱུར་པའི་འཇུག་པ་གཟུང་རྟོག་ཡིན་པར་མཚོན། དམིགས་ཡུལ་བྱང་སེམས་ཀྱི་བླང་བྱའི་ཆོས་ལ་དམིགས་ནས་དེ་ལ་འཇུག་བྱའི་གཟུང་བར་ཞེན་པའི་བློ་ཡིན་པའོ། །དམན་པའི་མྱང་འདས་ལ་དམིགས་ནས་ལྡོག་བྱའི་་་་་་་གཟུང་བར་ཞེན་པའི་བློ་མཚན་གཞི། སྒྲུབ་རྟོག་ཏུ་གྱུར་པའི་ལྡོག་པ་གཟུང་རྟོག་ཏུ་མཚོན། དམིགས་ཡུལ་བྱང་སེམས་ཀྱི་དོར་བྱའི་ཆོས་ལ་དམིགས་ནས་དེ་ལ་ལྡོག་བྱའི་གཟུང་བར་ཞེན་པའི་བློ་ཡིན་པའོ། །གསུམ་པ་་་་

༄༅། །གཉིས་སུ་འབྱེད་པའི་རྒྱུ་མཚན་ནི། འདིར་བསྟན་རྟོག་པའི་ཡུལ་ལ་བྱང་སེམས་ཀྱི་བླང་བྱ་དང་དོར་བྱ་གཉིས་ཡོད་པ་དབྱེ་བ་སྟེ་རྒྱུ་མཚན་གྱིས་འདིར་སྨོས་རྟོག་པ་ལ་གཉིས་སུ་ཕྱེའོ། །བཞི་པ་སོ་སོའི་དབྱེ་་་་བ་ནི་དེ་དག་གཉིས་པོ་རེ་རེ་ལ་ཡང་ཡུལ་དགུ་དགུ་ཡོད་པའི་རྒྱུ་མཚན་གྱིས་སོ་སོ་སྟེ་རེ་རེ་ལ་ཡང་དགུ་དགུར་ཕྱེའོ། །ལྔ་པ་རྟོག་པར་འཇོག་པའི་རྒྱུ་མཚན་ནི། འདིར་དངོས་བསྟན་གྱི་གཟུང་རྟོག་གཉིས་ཆོས་ཅན། རྟོག་་པའམ་འཁྲུལ་བ་ཡིན་ཏེ། ཁྱོད་ཡུལ་ཇི་ལྟ་བ་མིན་པར་འཛིན་པའི་བདག་ཉིད་ཅན་གྱི་བློ་ཡིན་པས་སོ། །དེས་ན་ཁོས་ཡུལ་ཇི་ལྟར་བཟུང་བར་ལྟར་དོན་དང་མི་མཐུན་པའི་ཆ་ནས་རྟོག་པར་བཞག་སྟེ། ཉི་ཁྲི་སྣང་བ་་་་་་་ལས་།་ རྒྱུ་ཅི་ཞིག་གིས་ན་འདི་དག་ལ་རྣམ་པར་རྟོག་པ་ཞེས་བརྗོད་ཅེ་ན། གང་གི་ཕྱིར་ཡུལ་ཇི་ལྟ་བ་བཞིན་མ་ཡིན་པའི་བདག་ཉིད་ཅན་དག་ནི་ལོག་པའི་རྣམ་པར་རྟོག་པ་ཡིན་པས་ན་རྣམ་པར་རྟོག་པ་ཞེས་བྱ་བ་ཡིན་་་་་་་པའི་ཕྱིར་རོ་ཞེས་སོ། །སློབ་དཔོན་ལྟར་ན། ཡུལ་ནི། བྱང་ཆུབ་སེམས་དཔའི་ཆོས་བདེན་པར་མི་དམིགས་པ་རྟོགས་པའི་ཤེས་རབ་ཐབས་དང་བཅས་པའི་ངོ་བོ་ཉིད་ནི་འཇུག་ཡུལ་ཡིན་ལ། ཉན་ཐོས་དང་།སོགས་པ་རང་སངས་རྒྱས་ཀྱི་ཆོས་རང་དོན་དུ་དམིགས་པའི་གཞི་ཤེས་འཁོར་དང་བཅས་པའི་ངོ་བོ་ཉིད་ནི་ལྡོག་པའི་ཡུལ་ཡིན་ཏེ། ཁ་ཆེས། དེ་ལ་གཟུང་བའི་རྟོག་པ་འཇུག་པའི་ཕྱོགས་བྱང་ཆུབ་སེམས་དཔའི་ལམ་དུ་་་་་་

གཟུང་བའོ། །ལྡོག་པ་ནི་ཉན་ཐོས་དང་རང་སངས་རྒྱས་ཀྱི་ལམ་དུ་གཟུང་བའོ་ཞེས་སོ། །ངོ་བོ་ནི་ཡུལ་དེ་གཉིས་ལ་དམིགས་ནས་རིམ་པ་བཞིན་དུ་ལེན་པ་དང་དོར་བ་འདོད་པའི་སྒོ་ནས་འཇུག་བྱ་དང་ལྡོག་བྱའི་གཟུང་་་་་་བའོ་ཞེས་ཞེན་པའི་རྣམ་པར་རྟོག་པ་དེ་གཉིས་རིམ་པ་བཞིན་དུ་འཇུག་པ་དང་ལྡོག་པ་གཟུང་རྟོག་ཡིན་ནོ། །མི་མཐུན་ཕྱོགས་སུ་བསྟན་པ་ནི་འདིར་དངོས་སུ་བསྟན་པའི་རྟོག་པ་གཉིས་པོ་ཆོས་ཅན། མཐོང་ལམ་གྱི་མིང་་་་་ཅན་གྱི་རྩེ་སྦྱོར་གྱི་མི་མཐུན་ཕྱོགས་ཡིན་ཏེ། རང་རྒྱུད་ལ་ལྡན་བཞིན་པའི་ཚེ་དེ་འབྱུང་བའི་གེགས་བྱེད་པ་ཡིན་པས་སོ། །དཔེར་ན་དེའི་སྤང་བྱ་ཉོན་མོངས་པའི་སྒྲིབ་པ་བཞིན་ནོ། །དབྱེ་བ་ནི་ཁ་ཅིག་ན་རེ། རྟོག་་་་་་་པར་གཅིག་མོད་ཇི་ལྟར་དགུ་ཡིན་ཞེ་ན། ཡུལ་དགུ་དགུ་ཡོད་པའི་དབྱེ་བས་རྣམ་པ་དགུ་དགུར་ཕྱེ་བ་ཡིན་ནོ། །རྟོག་པར་འཇོག་པའི་རྒྱུ་མཚན་འདིར་དངོས་སུ་བསྟན་པའི་རྟོག་པ་བཅོ་བརྒྱད་ནི་ཆོས་ཅན། ཡུལ་ཇི་ལྟ་་་་བ་བཞིན་མ་ཡིན་པར་འཛིན་པའི་ངོ་བོ་ཡིན་ཏེ། རང་ཡུལ་ཕྱིན་ཅི་ལོག་ཏུ་སྣང་བའི་བློ་ཡིན་པའི་ཕྱིར་ཏེ་དངོས་པོ་དང་མ་འབྲེལ་བ་སྟེ་ཁྱོད་རང་ཡུལ་ལ་དོན་དང་མི་མཐུན་པར་འཇུག་པའི་བློ་ཡིན་པས་སོ། །ཚུལ་དེ་ལྟར་་་་་གཟུང་བར་རྟོག་པའི་ཕྱོགས་གཉིས་མདོར་བསྟན་ནས་གཉིས་པ་འཛིན་རྟོག་གཉིས་པོ་མདོར་བསྟན་པ་ནི། སེམས་ཅན་རྫས་དང་བཏགས་ཡོད་པར། །འཛིན་པ་རྣམ་རྟོག་དག་ཏུ་འདོད། །སོ་སོ་སྐྱེ་བོས་འཕགས་དབྱེ་་་་་

༄༅། །བས་།་ །དེ་དག་སོ་སོར་དགུ་བདག་ཉིད། །གལ་ཏེ་གཟུང་དོན་དེ་བཞིན་མེད། །དེ་དག་གང་གི་འཛིན་པར་འདོད། །དེ་ལྟར་དེ་དག་འཛིན་པ་ཡི། །ངོ་བོ་སྟོང་པའི་མཚན་ཉིད་དོ། །ཞེས་གསུངས་པ་ལ་ལྔ་ལས། དང་པོ་ཡུལ་ལ་རྫས་འཛིན་དང་བཏགས་འཛིན་རྟོག་པའི་ཡུལ་གཏན་ལ་དབབ་པ་གཉིས་ལས། དང་པོ་ལ་རྫས་འཛིན་གཏན་ལ་དབབ། དེ་ལ་རྩོད་པ་སྤང་བ་གསུམ་ལས་དང་པོ་ནི། ཆོས་་་་་་་བཤེས་ལྟར་ན། སོ་སྐྱེ་ཆོས་ཅན། རྫས་སུ་ཡོད་དེ། ཡང་དག་པའི་ཀུན་རྫོབ་ཏུ་དོན་བྱ་བ་ལ་མཐུ་དང་ལྡན་པའི་ཕྱིར་ཏེ་ཟླ་བ་གཅིག་ལ་གཉིས་སུ་སྣང་བ་ལ་སོགས་པ་ལྟ་བུ་མ་ཡིན་ནོ། །གཉིས་པ་རྫས་འཛིན་ནི་ཕུང་་པོ་རྟག་གཅིག་རང་དབང་དུ་འཛིན་པའི་བློ་ཆོས་ཅན། སེམས་ཅན་ཏེ་སྐྱེས་བུ་རྫས་འཛིན་ཅན་གྱི་འཛིན་པ་ཡིན་ཏེ། སོ་སྐྱེའི་རྒྱུད་ཀྱི་འཛིན་པ་ཡིན་པས་སོ། །གསུམ་པ་རྩོད་སྤང་ལ་རྩོད་པ་ནི། ཆོས་ཐམས་ཅད་་་་་་་བདེན་པར་མེད་པ་ཡིན་ནོ་ཞེས་དེ་ལྟ་བུ་རྣམས་སོ་སོ་སྐྱེ་བོས་ཀྱང་རྟོགས་པ་མ་ཡིན་ནམ། དེས་ན་འཛིན་པའི་རྣམ་པར་བཞག་པ་དང་པོའི་རྣམ་པར་བཞག་པ་ནི་མ་ཁྱབ་པར་འགྱུར་རོ་ཞེ་ན། དེ་དག་གིས་རྟོགས་པ་ནི་མོས་་པ་ཡིད་ལ་བྱེད་པ་ཡིན་ལ། འདིར་ནི་དེ་ཁོ་ན་ཉིད་ཡིད་ལ་བྱེད་པ་རྫོགས་པར་འདོད་པ་ཡིན་པས་ཀླན་ཀ་དེ་ལ་སྙིང་པོ་མེད་དོ། །གཉིས་པ་བཏགས་འཛིན་རྟོག་པའི་ཡུལ་གཏན་ལ་དབབ་པ་ལ་བཏགས་པ། བཏགས་་་་

འཛིན་གཏན་ལ་དབབ། དེ་ལ་རྩོད་པ་སྤང་བ་དང་གསུམ་ལས་དང་པོ་ནི། ཆོས་བཤེས་ལྟར་ན། འདས་མ་འོངས་ཆོས་ཅན། སྐབས་འདིར་བཏགས་པ་ཙམ་དུ་ཡོད་དེ། ཀུན་རྫོབ་པའི་ཆོས་ཡིན་པས་སོ། །དེས་ན་ཀུན་རྫོབ་པའི་ཆོས་ཐམས་ཅད་སྐབས་འདིར་བཏགས་པ་ཙམ་ཡིན་ནོ། །གཉིས་པ་ནི། ཕུང་པོ་མི་རྟག་བཏགས་པ་ཙམ་དུ་འཛིན་པའི་མཐོང་བའི་བློ་ཆོས་ཅན། སྐྱེས་བུ་བཏགས་འཛིན་ཅན་གྱི་འཛིན་པ་ཡིན་ཏེ།འཕགས་པའི་རྒྱུད་ཀྱི་འཛིན་པ་ཡིན་པས་སོ། །དེས་ན་འཕགས་པའི་རྒྱུད་ཀྱི་འཛིན་པ་ཐམས་ཅད་སྐྱེས་བུ་བཏགས་འཛིན་ཅན་གྱི་འཛིན་པ་ཡིན་ནོ། །གསུམ་པ་དེ་ལ་རྩོད་པ་སྤང་པ་ལ་རྩོད་ལན་གཉིས་ལས་རྩོད་པ་ནི་མ་་་་ཁྱབ་སྟེ་འཕགས་པ་ལ་ཡང་ངར་འཛིན་ཡོད་པའི་ཕྱིར་ཏེ། ང་དེའི་ཚེ་དེའི་དུས་ན་རི་དྭགས་ཀྱི་རྒྱལ་པོ་སེང་གེ་ཡན་ལག་མ་སྨད་པ་ཞེས་བྱ་བར་གྱུར་ཏོ་ཞེས་གསུངས་པས་སོ་ཞེ་ན། དེ་སྐད་གསུངས་པ་དེ་དྲང་དོན་ཡིན་་་་་་་གྱིས་།་ ངེས་དོན་མ་ཡིན་པས་ཀླན་ཀ་དེ་ལ་སྙིང་པོ་མེད་དོ། །ཁ་ཆེས། དེ་ལ་འཛིན་པའི་རྟོག་པ་གང་ཟག་རྫས་སུ་ཡོད་པ་ནི། གང་ཟག་གི་རྫས་ཀྱི་བདག་ཏུ་འཛིན་པའོ། །སྐྱེས་བུ་བཏགས་པར་ཡོད་པ་ནི་ཆོས་ཀྱི་བདག་ཏུ་འཛིན་པའོ་ཞེས་གསུངས་པས། རྫས་དང་། བཏགས་པ་གང་ཟག་དང་། ཆོས་ཀྱི་བདག །དེར་འཛིན་པ་དང་། བཏགས་འཛིན་དུ་བཞེད་པར་མངོན་ནོ། །གཉིས་པ་ངོ་བོ་ལ་རྫས་འཛིན་རྟོག་པ་དང་་་་

༄༅། །བཏགས་འཛིན་རྟོག་པའི་ངོ་བོ་གཉིས་ལས་དང་པོ་ནི། ཕུང་པོ་རྟག་གཅིག་རང་དབང་ཅན་གྱི་བདག་ཏུ་འཛིན་པའི་འཛིན་པ་ལ་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་མཚན་གཞི།སྒྲུབ་རྟོག་ཏུ་གྱུར་པའི་རྫས་འཛིན་རྟོག་པར་མཚོན། སོ་སྐྱེའི་འཛིན་པ་ལ་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་ཡིན་པ། གཉིས་པ་ནི། ཕུང་པོ་མི་རྟག་པ་བཏགས་པ་ཙམ་དུ་འཛིན་པའི་་་་་་་མཐོང་ལམ་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་མཚན་གཞི། སྒྲུབ་རྟོག་ཏུ་གྱུར་པའི་བཏགས་འཛིན་རྟོག་པར་མཚོན། འཕགས་པའི་འཛིན་པ་ལ་དམིགས་ནས་སྐྱེས་བུ་་་་བཏགས་འཛིན་ཅན་གྱི་འཛིན་པར་ཞེན་པའི་བློ་ཡིན་པ། དགག་རྟོག་ཤུགས་ལ་བསྟན་པས་དེའི་ཐོག་ནས་ཀྱང་ཁོད་ཅིག །དག་ལྡན་ལས། འཛིན་པའི་རྣམ་པར་རྟོག་པ་དང་པོ་སེམས་ཅན་རྫས་སུ་ཡོད་པ་ལ་བརྟེན་པ་་་ནི་སོ་སོ་སྐྱེ་བོ་དག་གི་ཡིན་ཏེ་དེ་དག་གིས་མ་སྤངས་པའི་ཕྱིར་དང་། འཕགས་པ་དག་ནི་མ་ཡིན་ཏེ་དེ་དག་གིས་སྤངས་པ་ཉིད་ཀྱི་ཕྱིར་དང་མཐོང་བས་སྤང་བར་བྱ་བའི་སྐབས་ཉིད་ཡིན་པའི་ཕྱིར་ཞེས་དང་། འཛིན་པའི་་་་་་རྣམ་པར་རྟོག་པ་གཉིས་པ་སེམས་ཅན་བཏགས་པར་ཡོད་པ་ལ་བརྟེན་པ་ནི་འཕགས་པ་དག་གི་སྟེ། དེ་ཉན་ཐོས་དང་རང་སངས་རྒྱས་དག་གིས་མ་སྤངས་པ་ཉིད་ཀྱི་ཕྱིར་དང་སོ་སོ་སྐྱེ་བོ་དག་ལ་དང་པོ་ཉིད་ཡོད་པའི་ཕྱིར་རོ་་་

ཞེས་གསུངས། །གསུམ་པ་གཉིས་སུ་འབྱེད་པའི་རྒྱུ་མཚན་ནི། འདིར་སྨོས་འཛིན་རྟོག་གི་ཡུལ་ལ་སོ་སོ་སྐྱེ་བོའི་དང་འཕགས་པའི་རྒྱུད་ཀྱིས་འཛིན་པ་གཉིས་ཡོད་པའི་རྒྱུ་མཚན་གྱིས་འདིར་སྨོས་འཛིན་རྟོག་ལ་གཉིས་སུ་་་་ཕྱེའོ་།་ །བཞི་པ་དབྱེ་བ་ནི། འཛིན་རྟོག་དེ་དག་གཉིས་རེ་རེ་ལ་ཡུལ་དགུ་དགུ་ཡོད་པའི་རྒྱུན་མཚན་གྱིས་རེ་རེ་ལ་དགུ་དགུའི་བདག་ཉིད་དུ་ཕྱེའོ། །ལྔ་པ་རྟོག་པར་འཇོག་པའི་རྒྱུ་མཚན་ནི། འདིར་སྒྲས་དངོས་སུ་་་་་་་བསྟན་པའི་འཛིན་རྟོག་དེ་དག་གཉིས་ཆོས་ཅན། ཡུལ་བདེན་པ་བ་འཛིན་པའི་ངོ་བོ་སྟོང་པའི་མཚན་ཉིད་ཅན་ཡིན་ཏེ། ཁྱོད་ཀྱིས་སྐྱེ་འཕགས་ཀྱི་འཛིན་པ་གཉིས་རྫས་འཛིན་དང་བཏགས་འཛིན་དུ་བདེན་པར་གཟུང་བར་་གང་ཞིག །དེ་གཉིས་གང་གི་འཛིན་པར་འདོད་དེ། རྫས་འཛིན་དང་བཏགས་འཛིན་དུ་བདེན་པར་མ་གྲུབ་པའི་ཕྱིར་ཏེ། གལ་ཏེ་དེ་གཉིས་རྫས་འཛིན་དང་བཏགས་འཛིན་དུ་བདེན་ན་དེ་གཉིས་ཀྱིས་གཟུང་བའི་དོན་་་་་་རྫས་དང་། བཏགས་པ་བདེན་པ་བ་ཡོད་དགོས་པ་གང་ཞིག །དེ་གཉིས་ཀྱི་ཡུལ་རྫས་བཏགས་དེ་གཉིས་ཀྱིས་གཟུང་བ་བཞིན་དུ་མེད་པས་སོ། །སོ་སོར་ཕྲོལ་མཛོད། སློབ་དཔོན་ལྟར་ན་ངོ་བོ་ནི་སོ་སོ་སྐྱེ་བོ་དང་་་་་་འཕགས་པའི་གང་ཟག་དག་གི་འཛིན་པ་ལ་དམིགས་ནས་གོ་རིམ་བཞིན་དུ་སྐྱེས་བུ་རྫས་འཛིན་དང་བཏགས་འཛིན་ཅན་གྱི་འཛིན་པར་ཞེན་པའི་ཡུལ་ཅན་གྱི་འཛིན་པ་གཉིས་ཡོད་པས་རྫས་འཛིན་དང་། བཏགས་འཛིན་་་་་་་

༄༅། །རྟོག་པ་གཉིས་སོ། །མི་མཐུན་ཕྱོགས་བསྟན་པ་ནི། འདིར་དངོས་སུ་བསྟན་པའི་འཛིན་རྟོག་གཉིས་ཆོས་ཅན། མཐོང་ལམ་གྱི་མིང་ཅན་གྱི་རྩེ་སྦྱོར་གྱི་མི་མཐུན་ཕྱོགས་ཡིན་ཏེ། རང་རྒྱུད་ལ་ལྡན་་་་་་་བཞིན་པའི་ཚེ་དེ་འབྱུང་གི་གེགས་བྱེད་པ་ཡིན་པའི་ཕྱིར། དཔེར་ན་མཐོང་སྤང་ཉོན་མོངས་པའི་སྒྲིབ་པ་བཞིན་ནོ། །དབྱེ་བ་ནི་ཡུལ་གྱི་དབྱེ་བ་སོ་སོར་རྣམ་པ་དགུ་དགུའོ། །རྟོག་པར་འཇོག་པའི་རྒྱུ་མཚན་འདིར་དངོས་་བསྟན་གྱི་འཛིན་རྟོག་གཉིས་ཆོས་ཅན། ཡུལ་ཇི་ལྟ་བ་བཞིན་མ་ཡིན་པར་འཛིན་པའི་ངོ་བོ་ཅན་ཡིན་ཏེ། རང་ཡུལ་ཕྱིན་ཅི་ལོག་ཏུ་སྣང་བའི་བློ་ཡིན་པའི་ཕྱིར་ཏེ། འཛིན་པའི་ངོ་བོས་དབེན་པའི་ངོ་བོ་སྟེ་འཛིན་སྟངས་་་་་་དོན་དང་མི་མཐུན་པར་འཛིན་པའི་བློ་ཡིན་པའི་ཕྱིར་ཏེ། དགེ་ཡུལ་གྱི་དངོས་པོར་གྱུར་པའི་གཟུང་དོན་སྐྱེ་འཕགས་ཀྱི་འཛིན་པ་གཉིས་ཁྱོད་ཀྱིས་གཟུང་བ་དེ་བཞིན་དུ་གཟུང་བ་ཡུལ་གྱི་ངོ་བོར་ཡོད་པ་མ་ཡིན་པ་དེའི་ཚེ་ཡུལ་་དོན་ལ་གནས་པ་གང་གི་ཡང་འཛིན་པ་མ་ཡིན་ཏེ་རྒྱུ་མཚན་དེའི་ཕྱིར་རོ། །གསུམ་པ་ཚིག་དོན་རྒྱས་བཤད་ལ་གཟུང་རྟོག་དང་འཛིན་རྟོག་རྒྱས་བཤད་གཉིས། དང་པོ་ལ་གཉིས་ལས། འཇུག་པའི་རྟེན་ཅན་གྱི་གཟུང་་་་་་རྟོག་དང་པོ་རྒྱས་བཤད་ནི། ཇི་ལྟར་དེ་དགུ་ཡིན་ཞེ་ན། དེ་དགུ་རྟོགས་པར་བྱ་བའི་ཕྱིར། །ངོ་བོ་ཉིད་དང་རིགས་དང་ནི། །ལམ་ནི་ཡང་དག་འགྲུབ་པ་དང་། ཁེས་པའི་དམིགས་པ་མ་འཁྲུལ་དང་། །མི་་་་་་་

མཐུན་ཕྱོགས་དང་གཉེན་པོ་དང་། །རང་གི་རྟོགསདང་བྱེད་པ་དང་། །དེ་ཡི་ལས་བྱའི་འབྲས་བུ་ལ། །འཇུག་པའི་ཕྱོགས་ཀྱི་རྟེན་ཅན་གྱི། །རྣམ་རྟོག་དེ་ནི་རྣམ་དགུར་འདོད། །ཅེས་གསུངས་པ་ལ་འཇུག་པའི་་་་་་་རྟེན་ཅན་གྱི་རྣམ་རྟོག་དེ་ནི་ཡུལ་དགུ་ཡོད་པའི་རྒྱུ་མཚན་གྱིས་རྣམ་པ་དགུར་འདོད་དོ། །ཡུལ་དགུ་པོ་གང་ཞེ་ན། རྔོག་ལོ་ཙཱ་བ་ལྟར་ན། སྤྱི་དང་ཁྱད་པར་གྱི་རང་བཞིན་གཉིས། ཁྱད་པར་གྱི་རང་རྒྱུ་དང་ལམ་དང་་་་་་་འབྲས་བུ་དང་གསུམ། ལམ་ལ་ལམ་གྱི་ངོ་བོ་ཡུལ་མི་མཐུན་ཕྱོགས་སེལ་བའི་གནས་པའོ། །འབྲས་བུ་ལ་རང་དོན་དང་གཞན་དོན་གཉིས་གཞན་དོན་ལ་བྱེད་པའི་ནུས་པ་བྱ་བའི་ལས་བྱ་བའི་འབྲས་བུའོ། །དེ་དག་་་་་་་ཀྱང་རིམ་པ་བཞིན་དུ་ངོ་བོ་ཉིད་ལ་སོགས་པ་དགུ་ཡིན་ནོ། སྐུནྟི་པ་དང་ཨ་བྷ་ཡས། ངོ་བོ་ཉིད་ལ་སོགས་པ་དགུ་ནི་འཇུག་པའི་ཕྱོགས་ཏེ་བྱང་ཆུབ་སེམས་དཔའི་བླང་བར་བྱ་བ་ཡིན་པའི་ཕྱིར་རོ་ཞེས་གསུངས། ་མདོར་ན་ངོ་བོ་ཉིད་ལ་སོགས་པའི་ཡུལ་ལ་དམིགས་ནས་འཇུག་བྱའི་གཟུང་བར་ཞེན་པའི་བློ་ཆོས་ཅན། འཇུག་པ་གཟུང་རྟོག་ཡིན་ཏེ། དམིགས་ཡུལ་བྱང་སེམས་ཀྱི་བླང་བྱ་ལ་དམིགས་ནས་དེ་ལ་འཇུག་བྱའི་གཟུང་བར་་ཞེན་པའི་བློ་ཡིན་པས་སོ། །རྟོག་པ་དགུ་པོ་གང་ཞེ་ན། འཕགས་པ་ལྟར་ན། ངོ་བོ་ཉིད་ཀྱི་རྣམ་པར་རྟོག་པ་ནི་མདོ་ལས། རབ་འབྱོར་ཡུམ་ནས་རྣམ་མཁྱེན་གྱི་བར་ནི་ཤིན་ཏུ་དབེན་པའོ་ཞེས་ངོ་བོ་ཉིད་ཀྱི་རྟོག་པ་་་་་་

༄ཚོ། །བཀག་པའི་དོན་གྱིས་གསུངས་སོ། །རིགས་ཀྱི་རྣམ་པར་རྟོག་པ་ནི་མདོ་ལས། བཅོམ་ལྡན་འདས། འདི་ལྟ་སྟེ། དཔེར་ན་ནམ་མཁའ་ནི་འདི་འདི་ལྟར་བདག་ནི་ལ་ལ་དང་ནི་རིང་ངོ་། །ལ་ལ་དང་་་ནི་ཉེའོ་ཞེས་བགྱི་བར་མི་སེམས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས། ནམ་མཁའ་ལ་བྱེ་བྲག་མ་མཆིས་ཤིང་མི་གཡོ་བ་དང་རྣམ་པར་དག་པ་མཆིས་པའི་སླད་དུ་སྟེ། བཅོམ་ལྡན་འདས། དེ་བཞིན་དུ་་་་་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པ་ཡང་འདི་ལྟར་བདག་ལས་ཉན་ཐོས་ཀྱི་སའམ་རང་སངས་རྒྱས་ཀྱི་ས་ནི་རིང་ངོ་། །བླ་མེད་བྱང་ཆུབ་ནི་ཉེའོ་ཞེས་བགྱི་བར་མི་སེམས་སོ། །དེ་ཅིའི་སླད་དུ་ཞེ་ན། བཅོམ་་་་་་ལྡན་འདས། ཡུམ་ནི་རྣམ་པར་མི་རྟོག་པའི་སླད་དུའོ་ཞེས་དེའི་རྟོག་པ་བསལ་བ་ཤེས་པར་བྱེད་པའི་དོན་གྱིས་གང་གསུངས་པ་ཡིན་ནོ། །ལམ་ཡང་དག་པར་འགྲུབ་པའི་རྟོག་པ་ནི་མདོ་ལས། བཅོམ་ལྡན་འདས།འདི་ལྟ་སྟེ། དཔེར་ན་སྒྱུ་མའི་སྐྱེས་བུ་ནི་འདི་ལྟར་བདག་ལས་སྒྱུ་མ་ནི་རིང་ངོ་། །སྐྱུ་མའི་མཁན་པོ་ནི་ཉེའོ། །སྐྱེ་བོའི་ཚོགས་འདི་ལྟར་འདུས་པ་ནི་བདག་ལས་རིང་ངོ་ཞེའམ། ཉེའོ་ཞེས་བགྱི་བར་མི་སེམས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས། སྒྱུ་མའི་སྐྱེས་བུ་ནི་རྣམ་པར་མི་རྟོག་པའི་མེད་དུའོ། །བཅོམ་ལྡན་འདས། དེ་བཞིན་དུ་ནས། སླད་དུ་ཞེས་དེའི་རྟོག་པ་བཀག་པའི་དོན་གྱིས་གང་གསུངས་པ་ཡིན་ནོ། །

དམིགས་པ་མ་འཁྲུལ་པའི་རྟོག་པ་ནི་མདོ་ལས། བཅོམ་ལྡན་འདས། འདི་ལྟ་སྟེ། དཔེར་ན་གཟུགས་བརྙན་ནི་འདི་ལྟར་བདག་ལ་དམིགས་པ་གང་གིས་གཟུགས་བརྙན་འབྱུང་བ་ལྟར་བདག་ལ་དམིགས་པ་གང་གིས་་་་་གཟུགས་བརྙན་འབྱུང་བར་འགྱུར་བ་དེ་ནི་ཉེ་ལ་གང་མེ་ལོང་དང་སྣོད་ཆུས་གང་བའི་ནང་དུ་བྱུང་བ་དེ་ནི་བདག་ལས་རིང་ངོ་ཞེས་བགྱི་བར་མི་སེམས་སོ། །དེ་ཅིའི་སླད་དུ་ཞེ་ན་ནས། རྣམ་པར་མི་རྟོག་པའི་སླད་དུའོ་ཞེས་་་དེའི་རྟོག་པ་བཀག་པའི་དོན་གྱིས་གསུངས་སོ། །མི་མཐུན་ཕྱོགས་དང་གཉེན་པོའི་རྟོག་པ་ནི་མདོ་ལས། བཅོམ་ལྡན་འདས། འདི་ལྟ་སྟེ། དཔེར་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་་་་་་སངས་རྒྱས་ལ་ནི་སྡུག་པའམ་མི་སྡུག་པར་འགྱུར་བའི་ཆོས་གང་ཡང་མ་མཆིས་སོ། །བཅོམ་ལྡན་འདས། དེ་བཞིན་དུ་ཡུམ་ལ་ཡང་སྡུག་པའམ་མི་སྡུག་པར་འགྱུར་བའི་ཆོས་གང་ཡང་མ་མཆིས་སོ། །ཞེས་དེའི་རྟོག་པ་་་་་བསལ་བའི་དོན་གྱིས་གསུངས་སོ། །རང་གི་རྟོག་པའི་རྣམ་པར་རྟོག་པ་ནི་མདོ་ལས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་རྣམ་པར་རྟོག་པ་ཐམས་ཅད་སྤངས་པའོ་ །བཅོམ་་་་ལྡན་འདས། དེ་བཞིན་དུ་བྱང་སེམས་ཡུམ་ལ་སྤྱོད་པ་ཡང་དེ་སྤངས་པ་སྟེ། དེ་ཅིའི་སླད་དུ་ཞེ་ན། བཅོམ་ལྡན་འདས་ཡུམ་ནི་རྣམ་པར་མི་རྟོག་པའི་སླད་དུའོ་ཞེས་དེའི་རྟོག་པ་བསལ་བའི་དོན་གྱིས་གསུངས་སོ། །

༄༅། །བྱེད་པའི་རྟོག་པ་ནི་མདོ་ལས། བཅོམ་ལྡན་འདས། འདི་ལྟ་སྟེ། དཔེར་ན་དེ་བཞིན་གཤེགས་པའི་སྤྲུལ་པ་ནི་འདི་ལྟར་བདག་ལས་ཉན་ཐོས་སམ་རང་སངས་རྒྱས་ཀྱི་ས་ནི་རིང་ངོ་། །བླ་མེད་རྫོགས་་་་པའི་བྱང་ཆུབ་ནི་ཉེའོ་ཞེས་མི་དགོངས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས། དེ་བཞིན་གཤེགས་པ་དང་དེ་བཞིན་གཤེགས་པའི་སྤྲུལ་པ་ནི་རྣམ་པར་མི་རྟོག་པའི་སླད་དུའོ། །བཅོམ་ལྡན་འདས། དེ་་་་་་་བཞིན་དུ་བྱང་སེམས་ཡུམ་ལ་སྤྱོད་པ་ཡང་འདི་ལྟར་བདག་ལས་ཉན་ཐོས་ཀྱི་སའམ་མན་སྔར་བཞིན་དུ་བྱས་ནས་མི་རྟོག་པའི་སླད་དུའོ་ཞེས་དེའི་རྟོག་པ་བསལ་བའི་དོན་གྱིས་གསུངས་སོ། །ལས་ཀྱི་རྣམ་པར་རྟོག་པ་ནི་མདོ་་ལས་།་ བཅོམ་ལྡན་འདས། འདི་ལྟ་སྟེ། དཔེར་ན་དེ་བཞིན་གཤེགས་པས་སྤྲུལ་པ་ཞིག་སྤྲུལ་པ་མཛད་ནས་དེ་ནི་དོན་གང་གི་སླད་དུ་སྤྲུལ་པའི་དོན་དེ་སྦྱོར་ཏེ་སྤྲུལ་པ་ནི་མི་རྟོག་རྣམ་པར་མི་རྟོག་གོ །དེ་བཞིན་དུ་་་་་་་ཡུམ་ཡང་དོན་གང་གི་སླད་དུ་བགྱིད་པའི་དོན་དེ་ཡང་བགྱིད་ལ། ཡུམ་ནི་མི་རྟོག་རྣམ་པར་མི་རྟོག་གོ་ཞེས་དེའི་རྟོག་པ་བསལ་བའི་དོན་གྱིས་གསུངས་སོ། །བྱ་བ་འབྲས་བུ་དང་བཅས་པའི་རྟོག་པ་ནི་མདོ་ལས། བཅོམ་་ལྡན་འདས། འདི་ལྟ་སྟེ། དཔེར་ན་ཤིང་མཁན་ནམ་དེའི་སློབ་མ་མཁས་པ་ཞིག་གིས་བུད་མེད་ངང་སྐྱེས་པ་ལ་སོགས་པའི་གཟུགས་ཀྱི་འཁྲུལ་འཁོར་ཞིག་སྦྱར་ན། དེའི་དོན་གང་གི་སླད་དུ་བགྱིད་པའི་དོན་དེ་བསྒྲུབས་་

ཀྱང་འཁྲུལ་འཁོར་ནི་རྣམ་པར་མི་རྟོག་གོ །དེ་བཞིན་དུ་ཡུམ་ཡང་དོན་གང་གི་སླད་དུ་བགྱིད་པའི་དོན་དེ་བགྱིད་ཀྱང་ཡུམ་ནི་རྣམ་པར་མི་རྟོག་ཅེས་པ་དེའི་རྟོག་པ་བསལ་བའི་དོན་གྱིས་གསུངས་སོ། །སློབ་དཔོན་ལྟར་ན།སྤང་བྱར་བཞེད་པ་ཡིན་ནོ། །གང་གིས་ན། མཐོང་ལམ་གྱི་མིང་ཅན་རྩེ་སྦྱོར་གྱི་སྦྱོར་བ་ཉེར་བསྡོགས་ཀྱི་གནས་སྐབས་ཀྱིས་སོ། །མིང་ཅན་འོག་ཏུ་ཡང་སྦྱོར། གང་ན། འདིར་དངོས་སུ་བསྟན་ང་འི་འཇུག་པའི་་་་་་་རྟེན་ཅན་གྱི་རྟོག་པ་དགུ་པོའོ། །དེའི་རྒྱུ་མཚན་ཅི་ཞེ་ན། དེའི་གཞོམ་བྱ་ཡིན་པས་སོ། །དེ་དགུ་པོ་གང་ཞེ་ན། རྣམ་པར་རྟོག་གོ །ཇི་ལྟར་ན། བླང་བྱའི་གཟུང་བར་བྱ་བ་ཉིད་དུ་འཇུག་པར་བྱའོ་ཞེས་འཇུག་བྱ་་་་བཟུང་བར་ཞེན་པའི་ཚུལ་གྱིས་སོ། །གང་ལ་ན། ངོ་བོ་ཉིད་ལ་སོགས་པའི་ཡུལ་དགུ་ལའོ། །དོན་དམ་པར་དེ་ལ་འཇུག་བྱར་ཞབྲུལ་པའི་རྒྱུ་མཚན་ཅི་ཞེ་ན། སྐྱོན་མེད་ཅིང་ཀུན་རྫོབ་ཏུ་བླང་བྱ་ཡིན་པ་ཉིད་ཀྱིས་སོ། །དེས་ན་ངོ་བོ་ཉིད་ལ་སོགས་པའི་ཡུལ་དམིགས་ནས་འཇུག་བྱའི་གཟུང་བར་ཞེན་པའི་བློ་མཐོང་ལམ་རྩེ་སྦྱོར་གྱི་གཞོམ་བྱར་གྱུར་པ་དེ། འདིར་དངོས་སུ་བསྟན་པའི་མཐོང་ལམ་རྩེ་སྦྱོར་གྱི་སྤང་བྱ་འཇུག་པ་གཟུང་རྟོག་ཡིན་་་་་་ལ་།་ དེ་ལ་ཡུལ་གྱི་སྒོ་ནས་དབྱེ་ན་དགུའོ། །ཡུལ་དགུ་པོ་གང་ཞེ་ན། སྨྲས་པ། དོན་དམ་པར་རྒྱུ་ཕར་ཕྱིན་དྲུག་དབེན་པས་འབྲས་བུ་བླ་མེད་བྱང་ཆུབ་དབེན་པ་མི་རྟོགས་པ་སྟེ་མི་ཐོབ་ཀྱང་ཀུན་རྫོབ་ཏུ་དེ་ལ་བརྟེན་་་་་

༄༅། །ནས་དེ་ཐོབ་པ་རྒྱུ་ཕར་ཕྱིན་དྲུག་གི་ངོ་བོ་ཉིད་དང་རཏ་གིར་ལྟར་ན། ཐེག་ཆེན་ལམ་གྱི་ངོ་བོ་ཉིད་སེམས་བསྐྱེད་པ་དང་ས་བརྒྱད་པ་མི་གཡོ་བ་དང་དགུ་པ་ལེགས་པའི་བློ་གྲོས་སོགས་ལ་འཇུག་པའི་སྒོ་ནས་་་་་་སངས་རྒྱས་ཀྱི་རིགས་སུ་ངེས་པ་དང་། ཆོས་ཐམས་ཅད་བདེན་མེད་སྒྱུ་མ་ལྟ་བུར་རྟོགས་པའི་སྒོ་ནས་ཐེག་ཆེན་གྱི་མཐོང་ལམ་དང་། སོགས་པ་སྒོམ་ལམ་ཡང་དག་པར་འགྲུབ་པའི་ཐབས་མཁས་དང་། ཆོས་ཐམས་་་་་་་ཅད་གཟུགས་བརྙན་དང་འདྲ་བར་སྣང་བརྙན་ཙམ་དུ་ཟད་པར་རྟོགས་པའི་སྒོ་ནས་ཤེས་པའི་དམིགས་པ་མ་ཞབྲུལ་བ་དང་། ཡོན་ཏན་མཐོང་བ་སྔོན་དུ་འགྲོ་བའི་སྒོ་ནས་བླང་བྱར་ཤེས་ཏེ་དང་པོ་ལན་པ་དང་། སྐྱོན་མཐོང་བ་སྔོན་དུ་འགྲོ་བའི་སྒོ་ནས་དོར་བྱར་ཤེས་ཏེ་མི་མཐུན་ཕྱོགས་འདོར་བ་སྟེ་མདོར་ན་གཉེན་པོ་རྣམ་པར་མི་རྟོག་པའི་ཡེ་ཤེས་ལེན། མི་མཐུན་ཕྱོགས་ཤེས་སྒྲིབ་སྤོང་བ་ལ་དམིགས་ནས་འཇུག་བྱའི་གཟུང་བར་ཞེན་པའི་བློ་་་་་་་ཆོས་ཅན། འཇུག་པ་གཟུང་རྟོག་ཡིན་ལ། དམིགས་ཡུལ་བྱང་སེམས་ཀྱི་བླང་བྱ་ལ་དམིགས་ནས་དེ་ལ་འཇུག་བྱའི་གཟུང་བར་ཞེན་པའི་བློ་ཡིན་པས་སོ། །དེས་གོང་འོག་རིགས་འགྲེའོ། །སྒྲིབ་གཉིས་ཀྱི་དྲི་མ་ཐམས་ཅད་དང་བྲལ་བའི་སྒོ་ནས་རང་གི་རྟོགས་པ་མཐར་ཐུག་པ་དང་། ཉན་རང་གི་སྤངས་རྟོགས་དམན་ཞིང་གྱ་ནོམ་པ་མ་ཡིན་པར་རྟོགས་པའི་སྒོ་ནས་ཉན་ཐོས་དང་། སོགས་པ་རང་སངས་རྒྱས་ཀྱི་ས་སྟེ་ཐེག་པ་ཐག་སྲིང་་་་་་་

བར་བྱེད་ཅིང་སྤོང་བ་དང་། རང་གི་གདུལ་བྱའི་བསམ་པ་ཇི་ལྟ་བ་དང་མཐུན་པར་སྤྲུལ་པའི་སྒོ་ནས་སེམས་ཅན་གྱི་དོན་བྱེད་པའི་ཕྲིན་ལས་ཕུན་སུམ་ཚོགས་པ་དང་། གཞན་དོན་བྱེད་པའི་ཡང་དག་པའི་ཐབས་༠།་མཁས་་པའི་སྟོབས་ཀྱིས་གདུལ་བྱའི་སྐྱེ་བོ་ཐམས་ཅད་དགོད་པར་བྱ་བའི་འབྲས་བུ་མི་གནས་པའི་མྱང་འདས་ལའོ། །གཟུང་རྟོག་གཉིས་པ་ལྡོག་པའི་རྟེན་ཅན་རྒྱས་བཤད་ནི། དེ་ཇི་ལྟར་རྣམ་པར་དགུ་ཡིན་ཞེ་ན། དེ་དགུ་་་་་་་རྟོགས་པར་བྱ་བའི་ཕྱིར། སྲིད་དང་ཞི་བར་ལྷུང་བའི་ཕྱིར། །རྟོགས་པ་དམན་པ་ཉིད་དང་ནི། །ཡོངས་སུ་འཛིན་པ་མེད་པ་དང་། །ལམ་གྱི་རྣམ་པ་མ་ཚང་དང་། །གཞན་གྱི་རྐྱེན་གྱིས་འགྲོ་བ་དང་། །ཆེད་དུ་བྱ་་་་བ་ལོག་པ་དང་། །ཉི་ཚེ་བ་དང་སྣ་ཚོགས་ཉིད། །གནས་དང་འཇུག་ལ་རྨོངས་པ་དང་། །རྗེས་ལ་འགྲོ་ཞེས་བྱ་བ་ལ། །རྣམ་རྟོག་དགུ་ཡི་བདག་ཉིད་འདི། །ལྡོག་པའི་ཕྱོགས་ཀྱི་རྟེན་ཅན་ཏེ། །ཉན་ཐོས་ལ་་་་་་་སོགས་ཡིད་ལ་འབྱུང་། །ཞེས་བྱ་བ་ལ་མདོ་དང་འཕགས་ཤཱན་ལྟར་ན། ཉན་ཐོས་དང་། སོགས་པ་རང་སངས་རྒྱས་ཀྱི་ཡིད་དེ་རྒྱུད་ལ་བླང་བྱར་འབྱུང་བའི་ཡུལ་དགུ་ནི་ལྡོག་པའི་ཕྱོགས་ཡིན་ཏེ་བྱང་སེམས་ཀྱི་སྤང་བྱ་་་་་ཡིན་པས་སོ། ཡནྟི་པས། རྟོགས་པ་དམན་པ་ལ་སོགས་པའི་སྐྱོན་ནི་བྱང་ཆུབ་སེམས་དཔའི་སྤང་བར་བྱ་བ་ཡིན་པའི་ཕྱིར་རྣམ་པ་དགུ་ནི་ལྡོག་པའི་ཕྱོགས་ཀྱི་རྟེན་ཅན་ཡིན་ཏེ། ཉན་ཐོས་ལ་སོགས་པའི་ཡིད་ལས་་་་་་་

༄ཚོ། །འབྱུང་བ་དེས་ན་སྤང་བར་བྱ་བ་ཉིད་ཡིན་པའི་ཕྱིར་རོ་ཞེས་སོ། །དེ་ལྟ་བུའི་ཡུལ་དགུ་ལ་དམིགས་ནས་ལྡོག་བྱའི་གཟུང་བར་ཞེན་པའི་རྣམ་རྟོག་དགུ་ནི་དམིགས་ཡུལ་བྱང་སེམས་ཀྱི་སྤང་བྱ་ལ་དམིགས་ནས་་་་་ལྡོག་བྱའི་གཟུང་བར་ཞེན་པའི་བློ་ཡིན་པས་ལྡོག་པའི་ཕྱོགས་ཀྱི་རྟེན་ཅན་གྱི་གཟུང་རྟོག་ཡིན་ནོ། །རྣམ་རྟོག་དགུ་དང་ཡུལ་དགུ་པོ་གང་ཞེ་ན། སྨྲས་པ། རྟོགས་པ་དམན་པའི་རྣམ་རྟོག་མདོ་ལས། རབ་འབྱོར་འདི་་་་་ལྟ་སྟེ་དཔེར་ན་ཉི་མ་དང་ཟླ་བའི་དཀྱིལ་འཁོར་ནི་གླིང་བཞིའི་ལས་བྱེད་ཅིང་དེའི་རྗེས་སུ་འགྲོའོ། །དེ་བཞིན་དུ་ཡུམ་ཡང་ཕ་རོལ་ཏུ་ཕྱིན་པ་ལྔའི་ལས་བྱེད་ཅིང་དེའི་རྗེས་སུ་འགྲོ་རྗེས་སུ་འབྲང་སྟེ། ཡུམ་དང་མ་བྲལ་ན་ཕ་་་རོལ་ཏུ་ཕྱིན་པ་ལྔས་ཕ་རོལ་ཏུ་ཕྱིན་པའི་མིང་ཐོབ་བོ་ཞེས་ཉི་ཟླས་མཚོན་པའི་ཐབས་ཤེས་ཁྱད་པར་ཅན་དང་ལྡན་པའི་སྒོ་ནས་སྲིད་ཞི་མཉམ་ཉིད་དུ་རྟོགས་པ་དངོས་སུ་བསྟན་པའི་ཤུགས་ལ་བསྟན་ལ། ཡུལ་ཡང་ཤུགས་ལ་་་ཐབས་ཤེས་ཁྱད་པར་ཅན་དང་བྲལ་བས་སྲིད་ཞི་གང་རུང་དུ་ལྟང་བའི་ཕྱིར་སྲིད་ཞི་མཉམ་ཉིད་དུ་ཤེས་པ་ལས་རྟོགས་པ་དམན་པ། སྲིད་ཞི་ལ་མཚན་མར་འཛིན་པ་ཉན་ཐོས་དང་རང་སངས་རྒྱས་ཀྱི་རྒྱུད་ལ་འབྱུང་བ་དང་།ཡོངས་འཛིན་མེད་པའི་རྣམ་པར་རྟོག་པ་ནི་མདོ་ལས། རབསྔ་འབྱོར་འདི་ལྟ་སྟེ། དཔེར་ན་ཁྱིམ་ཐབ་མེད་པའི་བུད་མེད་རྣམས་ནི་འཕྱོན་མ་རྣམས་ཀྱིས་ཚུགས་པར་སླ་བ་ཡིན་ནོ། །རབ་འབྱོར་དེ་བཞིན་དུ་ཕ་རོལ་ཏུ་ཕྱིན་་

པ་ལྔ་ཡང་ཡུམ་དང་བྲལ་ན་བདུད་དམ་བདུད་ཀྱི་རིགས་ཀྱི་ལྷ་རྣམས་ཀྱིས་ཚུགས་པར་སླ་བ་ཡིན་ནོ། །རབ་འབྱོར་འདི་ལྟ་སྟེ། དཔེར་ན་ཁྱིམ་ཐབ་དཔའ་བོས་བསྲུང་བའི་བུད་མེད་ཤིན་ཏུ་ཕུན་སུམ་ཚོགས་པའི་ཁྱིམ་ན་་་་་་་འདུག་པ་ནི་འཕྱོན་མ་རྣམས་ཀྱིས་མི་ཚུགས་པ་ཡིན་ནོ། །རབ་འབྱོར་དེ་བཞིན་དུ་ཕ་རོལ་ཏུ་ཕྱིན་པ་ལྔ་ཡང་ཡུམ་དང་མ་བྲལ་ན་བདུད་དམ་བདུད་ཀྱི་རིས་ཀྱི་ལྷ་རྣམས་ཀྱིས་མི་ཚུགས་པ་ཡིན་ནོ་ཞེས་ཡོངས་སུ་འཛིན་པའི་ཁྱད་པར་ཤེས་པའི་དོན་གྱིས་གསུངས་ལ། རྟོག་པའི་ཡུལ་ནི་ཁྱིམ་ཐབ་མེད་པའི་བུད་མེད་བཞིན་དུ་ཕྱི་ནང་གི་ཡོངས་འཛིན་ཁྱད་པར་ཅན་མེད་པས་མཚན་འཛིན་གྱི་བར་ཆད་ཀྱིས་ཚུགས་པ་དང་། སྒྲུབ་པའི་ལམ་མ་ཚང་བའི་་་རྣམ་པར་རྟོག་པ་ནི་མདོ་ལས། རབ་འབྱོར་འདི་ལྟ་སྟེ་དཔེར་ན་གཡུལ་ངོར་འགྲོ་བའི་སྐྱེས་བུ་གོ་ཆ་ཚང་བར་རྒྱན་པ་མཚོན་ཆ་ཐམས་ཅད་ཐོགས་པ་ནི། གཡུལ་ངོར་འདུག་པའི་ཚེ་རྒྱལ་པོའམ་ཟླའམ་ཕྱིར་རྒོལ་བ་དང་དགྲ་རྣམས་ཀྱིས་ཐུབ་པར་དཀའོ། །རབ་འབྱོར་དེ་བཞིན་དུ་ལྔ་ཡང་ཡུམ་དང་མ་བྲལ་ན་བདུད་དམ་བདུད་ཀྱི་རིགས་ཀྱི་ལྷ་རྣམས་དང་གང་ཟག་ལྷག་པའི་ང་རྒྱལ་ཅན་ནམ་བྱང་ཆུབ་སེམས་དཔའ་གདོལ་པ་རྣམས་ཀྱིས་ཐུབ་པར་་་་དཀའོ་ཞེས་སྒྲུབ་པའི་ཕྱིར་ཁྱད་པར་བྱེད་པའི་དོན་གྱིས་གསུངས་ལ། ཡང་ཤུགས་ལ་གོ་ཆ་དང་མཚོན་ཆ་མ་ཚང་བར་གཡུལ་ངོར་འགྲོ་བ་བཞིན་དུ་རྫོགས་པའི་བྱང་ཆུབ་སྒྲུབ་པའི་ལམ་གྱི་རྣམ་པ་ཤེས་སྒྲིབ་ཀྱི་གཉེན་པོ་མ་་་་་་་

༄༅། །ཚང་བ་དང་གཞན་གྱི་རྐྱེན་གྱིས་འགྲོ་བའི་རྣམ་པར་རྟོག་པ་ནི་མདོ་ལས། རབ་འབྱོར་འདི་ལྟ་སྟེ་དཔེར་ན་མཁར་གྱི་རྒྱལ་པོ་རྣམས་ནི་འཁོར་ལོ་སྒྱུར་བའི་རྒྱལ་པོའི་རྗེས་སུ་མཐུན་པར་སྒྲུབ་ཅིང་ནང་ནུབ་་་་་་་བསྙེན་བཀུར་བྱ་བའི་ཕྱིར་འོང་བར་བྱེད་དོ། །རབ་འབྱོར་དེ་བཞིན་དུ་ལྔ་ཡང་ཡུམ་གྱིས་ཡོངས་སུ་ཟིན་ན་རྣམ་པ་ཐམས་ཅད་མཁྱེན་པ་ཉིད་གང་ན་བ་དེར་འདོང་ངོ་ཞེས་རྟོགས་པ་ལ་རང་དབང་དུ་བྱེད་པ་ཤེས་པར་བྱེད་་པའི་་་དོན་གྱིས་གསུངས་ལ། ཡུལ་ནི་མཁར་གྱི་རྒྱལ་པོ་བཞིན་དུ་ཡོངས་འཛིན་གཞན་གྱི་སྒྲ་བཅས་ཀྱི་སྒོ་ནས་ཆོས་བསྟན་པའི་རྐྱེན་གྱིས་རང་གི་བྱང་ཆུབ་ཏུ་འགྲོ་བ་ཉན་ཐོས་ཀྱི་རྒྱུད་ལ་འབྱུང་བ་དང་། ཆེད་དུ་བྱ་བ་ལོག་པའི་་་་་རྣམ་པར་རྟོག་པ་ནི་མདོ་ལས། རབ་འབྱོར་འདི་ལྟ་སྟེ་དཔེར་ན་ཆུ་ཀླུང་ཕྲ་མོའི་ཆུ་གང་ཇི་སྙེད་ཡོད་པ་དེ་ཐམས་ཅད་ནི་ཆུ་ཀླུང་གངྒཱ་གང་ན་བ་དེར་འདོང་སྟེ། དེ་དག་ཆུ་ཀླུང་གངྒཱ་དང་འགྲོགས་ཤིང་རྒྱ་མཚོ་ཆེན་པོའི་ནང་དུ་་འདོང་ངོ་། །དེ་བཞིན་དུ་ལྔ་ཡང་ཡུམ་གྱིས་ཡོངས་སུ་ཟིན་ན་རྣམ་པ་ཐམས་ཅད་མཁྱེན་པ་ཉིད་གང་ན་བ་དེར་འདོང་ངོ་ཞེས་ཆུ་ཀླུང་ཕྲ་མོ་ཡང་གངྒཱ་དང་འགྲོགས་ནས་རྒྱ་མཚོར་ཕྱིན་པ་བཞིན་དུ། ཐབས་ཤེས་ཁྱད་པར་དང་་ལྡན་པའི་ཚུལ་གྱིས་བྱང་ཆུབ་ལས་ཕྱིར་མི་ལྡོག་པར་འགྲོ་བ་ནི་ཐེག་པ་གཞན་དུ་མི་འགྲོ་བའི་ཕྱིར་རྣམ་པ་ཐམས་ཅད་མཁྱེན་པ་ཉིད་ཀྱི་ཆེད་དུ་བྱ་བ་ལས་མ་ཉམས་པར་དངོས་སུ་གསུངས་པའི་ཤུགས་ལ་གསུམ་ལ་ཡུལ་ཡང་་་་་་་

ཤུགས་ལ་གཞན་དོན་དུ་ཇི་སྐད་གསུངས་པའི་ཆེན་པོ་གསུམ་གྱི་ཆེད་དུ་མི་འབྱུང་བར་རང་དོན་དུ་མྱང་འདས་ཀྱི་ཆེད་དུ་བརྩོན་པ། ཆེད་དུ་བྱ་བ་ལོག་པ་དང་ཉི་ཚེ་བའི་རྟོག་པ་ནི་མདོ་ལས། རབ་འབྱོར་འདི་ལྟ་སྟེ་དཔེར་ན་སྐྱེས་བུའི་ལག་པ་གཡས་པས་ནི་དགོས་པ་ཐམས་ཅད་བྱེད་དོ། །རབ་འབྱོར་ཡུམ་ཡང་དེ་བཞིན་དུ་ལྟ་སྟེ་ལྔ་ནི་ལག་པ་གཡོན་པ་ཇི་ལྟ་བ་བཞིན་དུ་ལྟའོ། །ཞེས་ཉི་ཚེ་བ་མ་ཡིན་པ་དང་། ཉི་ཚེ་བའི་སྤངས་པ་ཤེས་པར་་་་་བྱེད་པའི་དོན་གྱིས་གསུངས་ལ། ཡུལ་ནི་རང་གི་སྤང་བྱ་ཉོན་མོངས་ཙམ་སྤངས་པ་སྤངས་པ་ཉི་ཚེ་བ་དང་རྟོགས་པ་སྣ་ཚོགས་པ་སྟེ། ཐ་དད་པའི་རྟོགས་པ་ནི་མདོ་ལས། རབ་འབྱོར་འདི་ལྟ་སྟེ་དཔེར་ན་ཆུ་ཀླུང་ཕྲ་མོ་་་་་་རྣམས་ཀྱི་ཆུ་དང་། ཆུ་ཀླུང་གངྒཱ་ཆུ་གང་ཇི་སྙེད་ཡོད་པ་དེ་དག་ཐམས་ཅད་ཀྱང་རྒྱ་མཚོ་ཆེན་པོར་ཕྱིན་ན་ལན་ཚྭའི་རོར་རོ་གཅིག་པར་འགྱུར་རོ། །རབ་འབྱོར་དེ་བཞིན་དུ་ལྔ་ཡང་ཡུམ་གྱིས་ཡོངས་སུ་ཟིན་ན་རྣམ་མཁྱེན་དུ་་་་ཕྱིན་པའི་ཚེ། འདི་ལྟ་སྟེ། རྣམ་མཁྱེན་གྱི་རོར་རོ་གཅིག་པར་འགྱུར་རོ་ཞེས་ཆུ་ཀླུང་ཕྲ་མོ་དང་། ཆུ་ཀླུང་ཆེན་པོའི་ཆུ་རྣམས་རྒྱ་མཚོ་ཆེན་པོར་ཕྱིན་ན་ལན་ཚྭ་རོ་གཅིག་པ་བཞིན་དུ་ཐབས་ཤེས་ཁྱད་པར་ཅན་གྱིས་ཟིན་པ་་་ནི་རྣམ་པར་མི་རྟོག་པར་རོ་གཅིག་པར་བྱེད་པའི་དོན་གྱིས་གསུངས་ལ་ཡུལ་ནི་དེའི་ཐེགས་ལ་རྒྱ་མཚོར་མ་གུཕྱིན་པའི་ཆུ་ཀླུང་ཕྲ་མོ་རྣམས་རོ་ཐ་དད་པ་བཞིན་དུ་ཤེས་སྒྲིབ་ཀྱི་གཉེན་པོར་ཆོས་ཐམས་ཅད་ཡིན་ལུགས་ལ་ཆོས་་་་་་་

༄༅། །དབྱིངས་སུ་རོ་གཅིག་པ་མ་མྱང་བའི་རྒྱུན་ཞུགས་ཕྱིར་འོང་སོགས། རྟོགས་པ་སྣ་ཚོགས་པ་དང་གནས་པ་དང་འཇུག་པ་ལ་རྨོངས་པ་སྟེ་མི་ཤེས་པའི་རྣམ་པར་རྟོག་པ་ནི་མདོ་ལས་རབ་འབྱོར་འདི་ལྟ་སྟེ་དཔེར་་་་ན་འཁོར་ལོས་སྒྱུར་བའི་རྒྱལ་པོ་དཔུང་གི་ཚོགས་ཡན་ལག་བཞི་དང་ལྡན་པའི་མདུན་དུ་ནི་འཁོར་ལོ་རིན་པོ་ཆེ་འགྲོ་ཞིང་འདུག་སྟེ། གང་དུ་འཁོར་ལོ་སྒྱུར་རྒྱལ་ཟས་ཀྱི་དོན་དུ་འདུག་པར་གྱུར་པ་དེར། འཁོར་ལོ་སྒྱུར་་་་་་་བའི་རྒྱལ་པོའི་དཔུང་གི་ཚོགས་ཐམས་ཅད་ཡོངས་སུ་ཚིམ་པར་བྱེད་ཅིང་། འཁོར་ལོ་རིན་པོ་ཆེ་དེ་ཉིད་གནས་ནས་གཡོ་བ་མེད་དོ། །རབ་འབྱོར་དེ་བཞིན་དུ་ལྔ་པོ་འདི་དག་ཀྱང་ཡུམ་གྱིས་ཡོངས་སུ་བཀྲི་བ་ཡིན་ཏེ།རྣམ་མཁྱེན་ཉིད་གང་ན་བ་དེར་འདོང་ཞིང་གནས་སོ་ཞེས་འཁོར་ལོས་སྒྱུར་རྒྱལ་གྱི་མདུན་ན་འཁོར་ལོ་རིན་པོ་ཆེ་གནས་པ་དང་འགྲོ་བ་བཞིན་དུ་སྦྱིན་སོགས་ཀྱིས་རྣམ་མཁྱེན་གྱི་ལམ་དུ་ཞུགས་ནས་རྒྱུན་དུ་གནས་པ་དང་།དེར་དང་པོ་འགྲོ་བ་ཐབས་ཤེས་ཁྱད་པར་ཅན་གྱི་རྗེས་སུ་འབྲང་བ་ཤེས་པར་བྱེད་པའི་དོན་གྱིས་གསུངས་ལ། ཡུལ་ཡང་ཤུགས་ལ་འཁོར་ལོས་སྒྱུར་རྒྱལ་འཁོར་ལོ་རིན་པོ་ཆེ་དང་བྲལ་ན་གླིང་རྣམས་སུ་ཇི་ལྟར་འདོད་པ་ལྟར་་གནས་པ་དང་འགྲོ་བར་མི་ནུས་པ་བཞིན་དུ། ཐབས་ཤེས་ཁྱད་པར་ཅན་དང་བྲལ་བས་རྣམ་མཁྱེན་གྱི་ལམ་དུ་ཞུགས་ནས་རྒྱུན་དུ་གནས་པ་དང་དེར་དང་པོ་འཇུག་པ་ལ་རྨོངས་ཏེ་མི་ཤེས་པ་དང་། ཁ་ཅིག་གིས། རང་་་་

དོན་དུ་མཉམ་གཞག་ལ་གནས་པ་དང་གཞན་དོན་དུ་རྗེས་ཐོབ་ཏུ་འཇུག་པ་ལ་རྨོངས་ཟེར། རཏ་ཞིར་གྱིས། བདེ་འགྲོ་དང་ངན་འགྲོ་དག་ལ་གནས་པ་དང་འབྱུང་བ་ལ་རྨོངས་པ་ནི་གནས་པ་དང་འཇུག་པ་ལ་རྨོངས་ཞེས་་་་གསུངས་། རྗེས་ལ་འགྲོ་བའི་རྣམ་པར་རྟོག་པ་ནི་མདོ་ལས། རབ་འབྱོར་འདི་ལྟ་སྟེ། དཔེར་ན་འཁོར་ལོས་སྒྱུར་བའི་རྒྱལ་པོའི་འཁོར་ལོ་རིན་པོ་ཆེ་དང་བློན་པོ་དང་ཁྱིམ་ཐབ་དང་བུད་མེད་དང་ནོར་བུ་དང་གླང་པོ་དང་་རྟ་མཆོག་རིན་པོ་ཆེ་དེ་དག་ནི་དཔུང་གི་ཚོགས་ཡན་ལག་བཞི་དང་ལྡན་པའི་མདུན་དུ་འདོང་ངོ་། །རབ་འབྱོར་དེ་བཞིན་དུ་ཡུམ་ཡང་ལྔ་པོ་འདི་དག་གི་མདུན་དུ་འགྲོ་སྟེ་མདུན་དུ་སོང་ནས་ཀྱང་རྣམ་མཁྱེན་ཉིད་གང་ན་བ་དེར་་གནས་པར་གྱུར་ཏེ། ཡུམ་ནི་འདི་སྙམ་དུ་བདག་གི་ཕྱི་བཞིན་དུ་སྦྱིན་སོགས་ལྔ་འབྲང་ངོ་སྙམ་དུ་མི་སེམས་སོ། །སྦྱིན་སོགས་ལྔ་ཡང་འདི་སྙམ་དུ་བདག་ནི་ཡུམ་གྱི་རྗེས་སུ་འབྲང་ངོ་སྙམ་དུ་མི་སེམས་སོ། །དེ་ཅིའི་ཕྱིར་་་་ཞེ་ན། ངོ་བོ་ཉིད་སྟོང་ཞིང་གསོག་སྟེ་སྨིག་རྒྱུ་ལྟ་བུའོ་ཞེས་རིན་ཆེན་སྣ་བདུན་དཔུང་གི་ཚོགས་ཀྱི་མདུན་དུ་འགྲོ་བ་བཞིན་དུ་སྦྱིན་སོགས་ཀྱི་སྒོ་ནས་རྣམ་མཁྱེན་དུ་འགྲོ་བ་ཐབས་ཤེས་ཁྱད་པར་ཅན་གྱི་རྗེས་སུ་འབྲང་བར་ཤེས་པར་བྱེད་པའི་དོན་གྱིས་གསུངས་ལ། ཡུལ་ཡང་ཤུགས་ལ་འཁོར་ལོས་སྒྱུར་རྒྱལ་རིན་ཆེན་སྣ་བདུན་དང་བྲལ་ན་བསམ་པ་ཇི་ལྟ་བ་བཞིན་མི་རྫོགས་པ་བཞིན་དུ་དམན་པའི་མྱང་འདས་ཐོབ་པའི་རྗེས་ལ་རྣམ་མཁྱེན་དུ་འགྲོ་་་་་

༄༅། །དགོས་པས་ན་སྤངས་པ་མ་རྫོགས་པ་ཉན་ཐོས་དང་རང་སངས་རྒྱས་ཀྱི་རྒྱུད་ལ་འབྱུང་བའི་མྱང་འདས་བསྟན་ནོ། །ཡུལ་བཞི་པ་མ་རྟོགས་པ་ལ་ཉན་རང་གི་རྒྱུད་ལ་འབྱུང་བ་དང་། ཐམས་ཅད་ལ་མཇུག་ཏུ་་་བསྟན་ཞེས་སྦྱར་རོ། །སློབ་དཔོན་ལྟར་ན། སྤང་བར་བྱ་བར་བཞེད་པ་ཡིན་ནོ། །གང་གིས་ན། མཐོང་ལམ་རྩེ་སྦྱོར་གྱི་སེམས་དང་སེམས་ལས་བྱུང་བ་འཇུག་པ་བར་ཆད་མེད་ལམ་གྱི་གནས་སྐབས་ཀྱིས་སོ། །གང་ན། འདིར་དངོས་སུ་བསྟན་པའི་རྣམ་རྟོག་དགུའོ། །དེའི་རྒྱུ་མཚན་ཅི་ཞེ་ན། དེ་དགུ་དེའི་གཞོམ་བྱ་ཡིན་པས་སོ། །དེ་དགུ་པོ་གང་ཞེ་ན། རྣམ་པར་རྟོག་གོ །ཇི་ལྟར་ན། བླང་བྱའི་གཟུང་བར་བྱ་བ་མ་་་་་ཡིན་པ་ཉིད་དུ་ལྡོག་པར་བྱའོ་ཞེས་ལྡོག་བྱའི་གཟུང་བར་ཞེན་པའི་ཚུལ་གྱིས་སོ། །གང་ལ་ན། ཉན་རང་གི་རྒྱུད་ལ་བླང་བྱར་འབྱུང་བའི་རྣམ་པ་དགུ་ལའོ། །གང་གིས་ན། བྱང་སེམས་འགའ་ཞིག་གིས་སོ། །དོན་་་དམ་པར་དེ་ལ་ལྡོག་བྱར་འཁྲུལ་པའི་རྶཱ་མཚན་ཅི་ཞེ་ན། ཀུན་རྫོབ་ཏུ་མཚན་འཛིན་གྱི་ཉེས་པ་དང་བཅས་ཤིང་ལྡོག་བྱ་ཡིན་པ་ཉིད་ཀྱིས་སོ། །ཡུལ་དགུ་ངོ་་གང་ཞེ་ན། སྨྲས་པ། རང་བཞིན་མེད་རྟོགས་ཀྱི་ཤེས་རབ་་་མེད་པས་འཁོར་བ་དང་། སེམས་ཅརྣེལ་དམིགས་པའི་སྙིང་རྗེ་ཆེན་པོ་མེད་པས་དམན་པའི་མྱང་འདས་གང་ཡང་རུང་བ་ཞིག་ཏུ་ལྷུང་བ་ཉིད་ཀྱི་སྒོ་ནས་འཁོར་འདས་ལ་མཚན་མར་འཛིན་པ་རྟོག་པ་དམན་པ་དང་། རང་་་་་

ཉིད་ལ་ཐེག་ཆེན་གྱི་ཆོས་ཟབ་མོ་དངོས་སུ་སྟོན་པའི་དགེ་བའི་བཤེས་གཉེན་དང་བྲལ་བའི་སྒོ་ནས་ཕྱི་ནང་གི་ཡོངས་འཛིན་ཁྱད་པར་ཅན་གྱིས་ཡོངས་སུ་འཛིན་པ་མེད་པ་ཡོངས་འཛིན་དམན་པ་དང་། ཤེས་སྒྲིབ་མཐའ་དག་་་གི་གཉེན་པོར་ཐོབ་པ་མ་ཡིན་པའི་སྒོ་ནས་རྫོགས་པའི་བྱང་ཆུབ་སྒྲུབ་པའི་ལམ་ཚང་བར་མ་ཐོབ་པ་གཉེན་པོ་དམན་པ་དང་། རང་གི་བྱང་ཆུབ་ཐོབ་པ་དེ་བཞིན་གཤེགས་པ་སོགས་ཀྱིས་སྒྲ་བཅས་ཀྱི་སྒོ་ནས་གདམས་ངག་་་་་་བསྟན་པ་ལ་ངེས་པར་ལྟོས་པ་ཉིད་ཀྱིས་གཞན་གྱི་གདམས་ངག་གི་རྐྱེན་གྱིས་རང་གི་བྱང་ཆུབ་ཏུ་འགྲོ་བ་དབང་པོ་དམན་པ་དང་། གཞན་དོན་དུ་སེམས་ཆེན་པོ་དང་། སོགས་པ་སྤོང་བ་དང་རྟོགས་པ་ཆེན་པོ་གསུམ་གྱི་་་་་་་ཆེད་དུ་ལམ་ལ་མི་འཇུག་པར་རང་དོན་དུ་དམན་པའི་མྱང་འདས་ཀྱི་ཆེད་དུ་ལམ་ལ་འཇུག་པ་ཉིད་ཀྱིས་ཐེག་ཆེན་ལ་ལྟོས་ཏེ་ཆེད་དུ་བྱ་བ་ལོག་པ་ཐབས་དམན་པ་དང་། ཤེས་རབ་ཀྱིས་རྣམ་པར་གྲོལ་བའི་ཉན་ཐོས་སློབ་པ་་་་ནི་རང་གི་སྤང་བྱ་ཉོན་སྒྲིབ་འབའ་ཞིག་གཉེན་པོས་སྤོང་བར་བྱེད་པ་ཉིད་ཀྱིས་སྤང་བྱ་ཉི་ཚེ་བ་སྤོང་བའི་ལམ་གྱི་བྱེད་པ་སྤངས་པ་དམན་པ་དང་། ཉན་རང་རྣམས་རང་དོན་དུ་མི་རྟག་ལ་སོགས་ལ་དམིགས་པ་སྟེ་སྒོམ་པ་ཉིད་་་ཀྱིས་།་ འབྲས་བུ་དང་པོ་རྒྱུན་ཞུགས་ཀྱི་འབྲས་བུ་དང་ཕྱིར་འོང་གི་འབྲས་བུ་ལ་སོགས་པ་ཤེས་སྒྲིབ་ཀྱི་གཉེན་པོར་ཆོས་ཐམས་ཅད་ཡིན་ལུགས་ལ་ཆོས་དབྱིངས་སུ་རོ་གཅིག་ཏུ་རྟོགས་པ་ལ་ལྟོས་ཏེ་རྟོགས་པ་ཐ་དད་པ་་་་་་་

༄ཚོ། །རྟོགས་པ་དམན་པ་དང་། ཉན་རང་རྣམས་ཤེས་བྱ་ལ་རྨོངས་པའི་མ་རིག་པའི་བག་ལ་ཉལ་གཅིག་ཀྱང་མ་སྤངས་པ་ཉིད་ཀྱིས། ལམ་མཆོག་ལ་གནས་པ་དང་། འབྲས་བུ་གྱ་ནོམ་པར་འགྲོ་བའི་མི་ཤེས་་་པ་གཞན་རྗེས་སུ་འཛིན་པ་དམན་པ་དང་། འབྲས་བུ་རྣམ་མཁྱེན་དེ་དམན་པའི་མྱང་འདས་ཐམས་ཅད་ཀྱི་མཇུག་ཏུ་འགྲོ་བ་སྟེ་ལུས་ཤིང་དེ་ཐོབ་པར་བྱ་དགོས་པས་ན་དམན་པའི་མྱང་འདས་དེ་མྱང་འདས་མཚན་ཉིད་པ་མིན་་པ་མྱང་འདས་དམན་པ་དང་། དེ་དེའི་མཇུག་ཏུ་ལུས་པའི་རྒྱུ་མཚན་ཅི་ཞེ་ན། འབྲས་བུ་རྣམ་མཁྱེན་དེས་ཐེག་ཆེན་གྱི་སྤངས་རྟོགས་ཀྱི་རིགས་ཐམས་ཅད་སྡུད་ཅིང་ཚང་ལ་རྫོགས་པར་ཐོབ་པས་སོ། །གསེར་གླིང་པ་ལྟར་ན་ཐེག་པ་ཆེན་པོ་ཐམས་ཅད་སྡུད་པར་བྱེད་པ་ཉིད་ཀྱི་རྒྱུ་ཡིན་པས་རྣམ་པ་ཐམས་ཅད་མཁྱེན་པ་ཉིད་དེ། མཁྱེན་གསུམ་གྱི་སངས་རྒྱས་ལ་སོགས་པའི་མྱང་འདས་ཐམས་ཅད་ཀྱིས་མྱ་ངན་ལས་བཟླས་པ་གང་ཡིན་པ་དེའི་དོན་དུ་།་ གང་མཇུག་ཏུ་འགྲོ་ཞིང་རྗེས་འབྲང་བ་དེ་ལ་དྲང་པོའི་ལམ་མེད་པས་ཡོན་པོའི་ལམ་གྱིས་འགྲོ་བ་ནི་འདིར་ཉེས་པ་ཡིན་ནོ། །དང་རྣམས་ནི་བསྡུ་བའོ། །འཛིན་རྟོག་རྒྱས་བཤད་ལ་གཉིས་ཀྱི་སོ་སྐྱེའི་འཛིན་པ་ལ་་་་་་་དམིགས་པའི་འཛིན་རྟོག་དང་པོ་སྐྱེས་བུ་རྫས་ཡོད་དུ་འཛིན་པའི་རྟེན་ཅན་རྒྱས་བཤད་ནི། དེ་ཇི་ལྟར་རྣམ་པ་དགུ་ཡིན་ཞེ་ན། དེ་དགུ་རྟོག་པར་བྱ་བའི་ཕྱིར། །འཛིན་པ་དང་ནི་འདོར་བ་དང་། །ཞེས་སོགས་གསུངས་

ལ་།་ སློབ་དཔོན་ལྟར་ན། སྤང་བྱར་བཞེད་པ་ཡིན་ནོ། །གང་གིས་ན། མཐོང་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་ཀྱི་གནས་སྐབས་ཀྱིས་སོ། །གང་ན། འདིར་དངོས་སུ་བསྟན་པ་རྟོག་པ་རྣམ་པ་དགུ་པོའོ། །དེའི་རྒྱུ་མཚན་ཅི་ཞེ་ན། དེའི་གཞོམ་བྱ་ཡིན་པས་སོ། །དེ་དགུའི་ངོ་བོ་གང་ཞེ་ན། སྨྲས་པ། རྣམ་པར་རྟོག་གོ །གང་ལ་ན། ཡུལ་དགུ་ལ་དམིགས་པའི་སོ་སྐྱེའི་འཛིན་པ་དགུ་ལའོ། །ཇི་ལྟར་ན། དོན་དམ་པའི་དངོས་པོ་སྟེ་སྐྱེས་བུ་རྫས་འཛིན་ཅན་གྱི་འཛིན་པར་མངོན་པར་ཞེན་པའི་སྒོ་ནས་སོ། །དེས་ན་འདིར་དངོས་སུ་བསྟན་པའི་འཛིན་རྟོག་དགུ་ནི། དམིགས་ཡུལ་སོ་སྐྱེའི་འཛིན་པ་ལ་དམིགས་ནས་སྐྱེས་བུ་རྫས་འཛིན་་་་་་་ཅན་གྱི་འཛིན་པར་ཞེན་པའི་བློ་ཡིན་པས། འཛིན་རྟོག་དང་པོ་རྫས་འཛིན་རྟོག་པ་ཤེས་པར་བྱའོ། །འོ་ན་རྟོག་པ་དགུ་དང་ཡུལ་རྣམས་གང་ཞེ་ན། སྨྲས་པ། འཕགས་པ་ཤཱནྟི་པ་སློབ་དཔོན་ལྟར་ན།་ འཛིན་པ་དང་་འདོར་བའི་རྣམ་པར་རྟོག་པ་ནི་མདོ་ལས། ཡུམ་ནི་ཆོས་གང་ཡང་ཡོངས་སུ་འཛིན་པའམ་གཏོང་བ་མེད་དོ། །དེ་ཅིའི་ཕྱིར་ཞེ་ན། རབ་འབྱོར་འདི་ལྟར་ཆོས་ཐམས་ཅད་ཡོངས་སུ་བཟུང་བ་མེད་པ་དང་བཏང་བ་མེད་པའི་ཕྱིར་རོ་ཞེས་གཉེན་པོ་དངོས་སུ་བསྟན་པའི་དོན་གྱིས་གསུངས་ལ། ཡུལ་ཡང་དོན་དམ་པར་འཛིན་འདོར་མེད་ཀྱང་ཀུན་རྫོབ་ཏུ་སྒྱུ་མ་བཞིན་དུ་ཡོན་ཏན་འཛིན་པ་དང་སྐྱོན་གཏོང་བར་ཤུགས་ལ་བསྟན་ཏོ། །དེ་ལྟ་བུའི་་་་་་་

༄༅། །ཡུལ་ལ་སོ་སོ་སྐྱེ་བོའི་གང་ཞིག་གིས་རྫས་སུ་འཛིན་པའི་འཛིན་པ་ལ་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་དེ་འཛིན་པ་དང་འདོར་བའི་རྣམ་པར་རྟོག་པ་ཡིན་ནོ། །ཡང་ན་དེ་ལྟ་་་་་་་བུའི་ཡུལ་ལ་དམིགས་ནས་རྣམ་པ་རྫས་འཛིན་དུ་ཞེན་པའི་བློ་དེ་འཛིན་པ་དང་འདོར་བའི་རྣམ་པར་རྟོག་པ་ཡིན་ནོ། །དེ་བཞིན་དུ་ཕྱི་མ་རྣམས་ལ་ཡང་སྦྱོར་མཛོད། ཡིད་ལ་བྱེད་པའི་རྣམ་པར་རྟོག་པ་ནི་མདོ་ལས།རབ་འབྱོར་གཟུགས་ཡིད་ལ་མི་བྱེད་པས་གཟུགས་ཡོངས་སུ་མ་བཏང་བ་ཡིན་ནོ་ནས། རྣམ་མཁྱེན་གྱི་བར་དུ་ཡིད་ལ་མི་བྱེད་པས་རྣམ་མཁྱེན་ཡོངས་སུ་བཟུང་མ་བཏང་བ་ཡིན་ནོ་ཞེས་གཉེན་པོ་དངོས་སུ་བསྟན་པའི་དོན་་་་་་གྱིས་གསུངས་ལ། ཡུལ་ཡང་ཡང་དག་པ་ཉིད་དུ་ན་བདེན་པར་ཡིད་ལ་མི་བྱེད་པར་ཡིད་ལ་བྱེད་པ་དང་། ཁམས་གསུམ་དང་ཉེ་བར་འབྲེལ་བའི་རྣམ་པར་རྟོག་པ་ནི་མདོ་ལས། ཡིད་ལ་བྱེད་པ་ནི་གལ་ཏེ་ན་འདོད་་་་་་་ཁམས་སམ་གཟུགས་ཁམས་སམ་གཟུགས་མེད་པའི་ཁམས་སུ་འདྲེ་བར་འགྱུར་ཏེ། ཡིད་ལ་མི་བྱེད་པས་ནི་གང་དུ་ཡང་འདྲེ་བར་མི་འགྱུར་རོ། །རབ་འབྱོར་དེ་བས་ན་བྱང་སེམས་ཆེན་པོས་ཡུམ་ལ་སྤྱོད་པའི་ཚེ་ཆོས་གང་་་ཡང་འདྲེ་བར་བྱའོ་ཞེས་གཉེན་པོའི་དོན་གྱིས་གསུངས་ལ། ཡུལ་ཡང་ཡིད་ལ་བྱས་པའི་རྟེན་འབྲེལ་གྱི་ཆོས་ཉིད་ཀྱིས་ཁམས་གསུམ་ཅར་དང་ཉེ་བར་འབྲེལ་ཞིང་དེར་སྐྱེ་བ་དང་། གསེར་ལྟར་ན། གཟུགས་སོགས་ལ་་་་་

དམིགས་པའི་སེམས་ཆོས་ཉིད་ཀྱིས་ཏེ་གཉིས་སུ་མེད་པས་རྣལ་འབྱོར་པའི་ལྟ་བས་འདོད་པ་དང་གཟུགས་དང་གཟུགས་མེད་པའི་ཁམས་གསུམ་ཅར་དང་ཉེ་བར་འབྲེལ་བ་སྟེ་དེ་རྣམས་གཅིག་ཏུ་དམིགས་པ་དང་། གནས་་་་་་པའི་རྣམ་པར་རྟོག་པ་ནི་མདོ་ལས། རབ་འབྱོར་དེ་ལྟར་སྤྱོད་པའི་བྱང་སེམས་ཆེན་པོའི་གཟུགས་གནས་པར་མི་འགྱུར་རོ་ནས། རྣམ་མཁྱེན་གྱི་བར་ལ་གནས་པར་མི་འགྱུར་རོ་ཞེས་གཉེན་པོའི་དོན་གྱིས་གསུངས་ལ།ཡུལ་ཡང་གཟུགས་སོགས་སྟོང་པ་ཉིད་དུ་རྟོགས་ཏེ་མི་གནས་པའི་ཚུལ་གྱིས་གནས་པ་ཇི་ལྟར་རྟོགས་པ་དང་དངོས་པོ་ལ་མངོན་པར་ཞེན་པའི་རྣམ་པར་རྟོག་པ་ནི་མདོ་ལས། མངོན་པར་ཆགས་པ་མེད་པའི་ཕྱིར་གང་ལ་ཡང་་གནས་པར་མི་འགྱུར་རོ། །དེ་ཅིའི་ཕྱིར་ཞེ་ན། དེས་གང་ལ་ཆགས་པར་བྱ་བའམ་གནས་པར་བྱ་བའི་ཆོས་གང་ཡང་ཡང་དག་པར་རྗེས་སུ་མི་མཐོང་སྟེ། རབ་འབྱོར་དེ་ལྟར་ན་བྱང་སེམས་ཆེན་པོ་མངོན་པར་ཆགས་པ་་་་མེད་པ་དང་། གནས་པ་མེད་པའི་ཚུལ་གྱིས་ཡུམ་ལ་སྤྱོད་དོ་ཞེས་གཉེན་པོའི་དོན་གྱིས་གསུངས་ལ། ཡུལ་ནི་དངོས་པོ་སྟེ་བདེན་པར་མངོན་པར་མ་ཞེན་པའི་ཚུལ་གྱིས་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་་་་་་་ཅད་ལ་སྐྱུ་མ་ལྟ་བུར་མངོན་པར་ཞེན་པ་སྟེ་རྟོགས་པ་ཇི་སྙེད་པ་མཁྱེན་པའོ། །ཡུལ་དང་པོ་རྟོགས་པ་དེ་གཉིས་ཀྱི་བྱེད་པ། གཉིས་པ་དེ་གཉིས་ཀྱི་རྒྱུ། གསུམ་པ་ལྡོག་ཟླའོ། །དངོས་པོར་བཏགས་པའི་རྣམ་པར་རྟོག་་

༄ཚོ། །པ་ནི་མདོ་ལས། དེ་བཞིན་གཤེགས་པ་ནི་ཆོས་གང་ལ་ཡང་འདོགས་པ་མེད་ན་ཆོས་ལ་ལ་ཞིག་མངོན་པར་རྫོགས་པར་འཚང་རྒྱ་བར་འགྱུར་བ་ལྟ་ག་ལ་ཡོད་དེ། དེ་ནི་གནས་མ་ཡིན་ནོ་ཞེས་གཉེན་པོའི་་་་་་་དོན་གྱིས་གསུངས་ལ། ཡུལ་ནི་རྫས་སུ་ཡོད་པ་མེད་པ་སྟེ་དོན་དམ་པར་ཡོད་པ་མ་ཡིན་པའི་ཚུལ་གྱིས་ཀུན་རྫོབ་ཏུ་ཆོས་ཐམས་ཅད་བརྡ་དང་བཏགས་པ་ཙམ་དུ་སྣང་ཞིང་གསལ་བར་བྱེད་པ་རྟོགས་པ་གཉིས་ཀྱི་བྱེད་ལས་་་་་་དང་་།་ ཆགས་པའི་རྣམ་པར་རྟོག་པ་ནི་མདོ་ལས། རབ་འབྱོར་ནམ་བྱང་སེམས་ཡུམ་ལ་སྤྱོད་པའི་ཚེ་འདི་སྙམ་དུ་ཆོས་ཐམས་ཅད་ནི་མེད་པ་སྟེ་ཡོངས་སུ་མ་བཟུང་བའོ། །དེ་ལྟར་ཆོས་ཐམས་ཅད་མེད་ཅིང་ཡོངས་སུ་མ་་་བཟུང་བ་ནི་འཚང་རྒྱ་བར་མི་ནུས་སོ་ཞེས་བྱ་བར་ཡང་དག་པར་ཤེས་ཏེ། གལ་ཏེ་དེ་ལྟར་སྤྱོད་ན་ཡུམ་ལ་སྤྱོད་པ་ཡིན་ནོ་ནས། །ཡུམ་ནི་མངོན་པར་ཆགས་པས་བརྗོད་པ་མ་ཡིན་ནོ་ཞེས་གཉེན་པོའི་དོན་གྱིས་གསུངས་ལ།ཡུལ་ནི་ཆོས་ཀྱི་དེ་ཁོ་ན་ཉིད་ཤེས་པས་འཁོར་གསུམ་དུ་མ་ཆགས་པའི་ཚུལ་གྱིས་མངོན་པར་མ་ཞེན་པ་སྔོན་དུ་འགྲོ་བའི་སྒོ་ནས་སྦྱིན་སོགས་ལ་ཆགས་པ་སྟེ་སྟོད་པ་དང་། གཉེན་པོའི་རྣམ་པར་རྟོག་པ་ནི་མདོ་ལས། ཡུམ་་ཡང་ཡུམ་དང་མ་བྲལ་བ་ནས་རྣམ་མཁྱེན་གྱི་བར་དུ་ཡང་རྣམ་མཁྱེན་དང་མ་བྲལ་ཞེས་གཉེན་པོའི་དོན་གྱིས་གསུངས་ལ། ཡུལ་ནི་འཁོར་འདས་རང་བཞིན་གྱིས་སྐྱེ་མེད་དུ་མཉམ་པ་ཉིད་དུ་རྟོགས་པ་སྟེ་སྒོམ་པ་འཁོར་འདས་་

ལ་མཚན་མར་འཛིན་པའི་གཉེན་པོ་ཉིད་ཀྱིས་གཉེན་པོ་པ་དང་། ཇི་ལྟར་འདོད་པ་བཞིན་དུ་འགྲོ་བ་ཉམས་པ་ལ་རྣམ་པར་རྟོག་པ་ནི་མདོ་ལས། རབ་འབྱོར་འདི་ལྟ་སྟེ་དཔེར་ན་འཁོར་ལོས་སྒྱུར་བའི་རྒྱལ་པོའི་དཔུང་གི་་་་་ཚོགས་ཡན་ལག་བཞི་ནི་འཁོར་ལོས་སྒྱུར་བའི་རྒྱལ་པོ་གང་དང་གང་དུ་འགྲོ་བ་དེ་དང་དེར་འགྲོའོ། །རབ་འབྱོར་དེ་བཞིན་དུ་ཕ་རོལ་ཏུ་ཕྱིན་པ་ལྔ་པོ་འདི་དག་ཀྱང་ཡུམ་གྱི་རྗེས་སུ་འབྲང་སྟེ་རྣམ་མཁྱེན་ཉིད་སང་ན་བ་དེར་་་་་་གནས་པར་འགྱུར་རོ་ཞེས་གཉེན་པོའི་དོན་གྱིས་གསུངས་ལ། ཡུལ་ནི་ཡུམ་སྟོང་ཉིད་ཡང་དག་པར་མ་ཤེས་པ་ཉིད་ཀྱིས་ཡུམ་སྟོང་ཉིད་ཤེས་པ་དང་བྲལ་བའི་སྦྱིན་སོགས་རྐྱང་པས་རྫོགས་པའི་བྱང་ཆུབ་ཏུ་ཇི་ལྟར་འདོད་པ་་་་་་བཞིན་དུ་འགྲོ་བ་ཐོགས་བ་སྟེ་འགྲོ་མི་ནུས་པ་ལའོ། །དང་རྣམས་བསྡུ་བའོ། །འཛིན་རྟོག་གཉིས་པ་སྐྱེས་བུ་བཏགས་པར་ཡོད་པའི་རྟེན་ཅན་རྒྱས་བཤད་ནི། ཇི་ལྟར་རྣམ་པ་དགུ་ཡིན་ཞེ་ན། དེ་དགུ་རྟོགས་པར་བྱ་་་་་བའི་ཕྱིར། ཆེད་བཞིན་ངེས་པར་མི་འབྱུང་དང་། །ཞེས་སོགས་གསུངས་པ་ལ་སློབ་དཔོན་ལྟར་ན། སྤང་བྱར་བཞེད་པ་ཡིན་ནོ། །གང་གིས་ན། མཐོང་ལམ་རྩེ་སྦྱོར་གྱི་སེམས་དང་སེམས་ལས་བྱུང་བ་འཇུག་པ་་་་་་་བར་ཆད་མེད་ལམ་གྱི་གནས་སྐབས་ཀྱིས་སོ། །གང་ན། འདིར་དངོས་སུ་བསྟན་པའི་འཛིན་རྟོག་རྣམ་པ་དགུའོ། །དེའི་རྒྱུ་མཚན་ཅི་ཞེ་ན། དེར་གཞོམ་བྱ་ཡིན་པས་སོ། །དེ་དགུའི་ངོ་བོ་གང་ཞེ་ན། སྨྲས་པ།

༄༅། །རྣམ་པར་རྟོག་གོ །གང་ལ་ན། ཡུལ་དགུ་ལ་དམིགས་པའི་འཕགས་པའི་འཛིན་པ་དགུ་ལའོ། །ཇི་ལྟར་ན། བཏགས་པའི་དངོས་པོར་ཏེ་སྐྱེས་བུ་བཏགས་འཛིན་ཅན་གྱི་འཛིན་པར་མངོན་པར་ཞེན་་་་་་་པའི་ཉིད་ཀྱི་སྒོ་ནས་སོ། །དེས་ན་འདིར་དངོས་སུ་བསྟན་པའི་རྣམ་རྟོག་དགུ་ནི་དམིགས་ཡུལ་འཕགས་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པ་ཞེན་པའི་བློ་ཡིན་པས་འཛིན་རྟོག་གཉིས་པ་་་་་་་རྫས་འཛིན་ལས་གཞན་བཏགས་འཛིན་རྟོག་པ་ཡིན་ནོ། །རྟོག་པ་དགུ་དང་ཡུལ་རྣམས་གང་ཞེ་ན། སྨྲས་པ། འཕགས་ཤཱན་སློབ་དཔོན་ལྟར་ན། ཆེད་དུ་བྱ་བ་ཇི་ལྟ་བ་བཞིན་ངེས་པར་མི་འབྱུང་བ་ལ་དམིགས་པའི་་་་་རྣམ་པར་རྟོག་པ་ནི་མདོ་ལས། རབ་འབྱོར་འདི་ལྟ་སྟེ་དཔེར་ན་ཁ་ལོས་བསྒྱུར་བ་ནི་ཚོརྟ་ཟུང་གཅིག་པའི་ཤིང་རྟ་ལ་ཞོན་ཞིང་ལམ་མཉམ་པ་ཉིད་ནས་འགྲོའོ། །དེ་བཞིན་དུ་ཕ་རོལ་ཏུ་ཕྱིན་པ་ལྔའི་ཁ་ལོས་བསྒྱུར་བའི་ཡུམ་་་་ཡང་རྣམ་མཁྱེན་ཉིད་གང་ན་བ་དེར་ལམ་མཉམ་པ་ཉིད་ནས་འགྲོའོ་ཞེས་གཉེན་པོའི་དོན་གྱིས་གསུངས་ལ། ཡུལ་ཡང་ཉན་རང་དགྲ་བཅོམ་པར་ངེས་པར་འབྱུང་བ་ཉིད་ཀྱིས་ཆེད་དུ་བྱ་བ་ཇི་ལྟ་བ་བཞིན་དུ་ངེས་པར་མི་འབྱུང་བ་ལ། འཕགས་པ་འགའ་ཞིག་གིས་མི་རྟག་བཏགས་པ་ཙམ་དུ་འཛིན་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པ་ཞེན་པའི་བློ་དེ་ཆེད་བཞིན་ངེས་པར་མི་འབྱུང་བའི་རྟོག་པའི་ངོ་བོ་ཡིན་ནོ། །

ཡང་ན་དེ་ལྟ་བུའི་ཡུལ་ལ་དམིགས་ནས་རྣམ་པར་བཏགས་པའི་མངོན་པར་ཞེན་པའི་བློ་དེ་ཆེད་བཞིན་ངེས་པར་མི་འབྱུང་བའི་རྟོག་པ་ཡིན་ནོ། །འོག་མ་རྣམས་ལ་ཡང་དེ་བཞིན་དུ་སྦྱོར་མཛོད། ལམ་དང་ལམ་མ་ཡིན་པར་ངེས་པར་འཛིན་པའི་རྣམ་པར་རྟོག་པ་ནི་མདོ་ལས། བཅོམ་ལྡན་འདས་ཀྱིས་བཀའ་སྩལ་པ། རྣམ་མཁྱེན་ཉིད་ཐོབ་པར་བྱ་བ་ལ་ཉན་རང་གི་ལམ་ནི་བྱང་སེམས་ཆེན་པོའི་ལམ་མིན་ནོ། །ཡུམ་སྔོན་དུ་འགྲོ་བའི་ཕྱིན་་་་་་་དྲུག་ནི་ལམ་མོ་ཞེས་གཉེན་པོའི་དོན་གྱིས་གསུངས་ལ། ཡུལ་ནི་ཉན་རང་གི་ལམ་བྱང་སེམས་རྣམ་མཁྱེན་བགྲོད་པའི་ལམ་མིན་ལ་ཡུམ་སྔོན་དུ་འགྲོ་བའི་ཕྱིན་དྲུག་ལམ་དུ་ངེས་པར་འཛིན་པ་དང་། སློབ་དཔོན་ལྟར་ན།ཉན་རང་གི་རིགས་ཅན་འགའ་ཞིག་གིས་རང་ཉིད་མངོན་པར་འདོད་པའི་ལམ་མེད་པ་རྒྱུ་མཚན་དུ་བྱས་ནས་ཉན་རང་གི་ལམ་ལས་གཞན་ཐེག་ཆེན་གྱི་ལམ་ལ་ལམ་མ་ཡིན་པར་ངེས་པར་འཛིན་པ་ཤེས་རབ་དམན་པ་ཡིན་ལ།སྔ་མ་ཐབས་དམན་པ་སྟེ་ཉན་རང་གི་ལམ་གྱི་དབང་དུ་བྱས་པ་གཉིས་དང་། སྐྱེ་བ་དང་འགག་པའི་རྣམ་པར་རྟོག་པ་ནི་མདོ་ལས། ཡུམ་ནི་ཆོས་གང་ཡང་སྐྱེ་བ་མ་ཡིན་འགག་པ་མ་ཡིན་ནོ་ཞེས་གཉེན་པོའི་དོན་གྱིས་་་་་་་གསུངས་ལ། ཡུལ་ནི་དོན་དམ་པར་སྐྱེ་འགག་མེད་ཀྱང་ཀུན་རྫོབ་ཀྱི་ངོ་བོས་ཡོད་པས་རྒྱུ་དང་འབྲས་བུ་དང་སྐྱེ་བ་དང་འགག་པ་དང་། དངོས་པོ་དང་ལྡན་པ་དང་མི་ལྡན་པའི་རྣམ་པར་རྟོག་པ་ནི་མདོ་ལས། རབ་འབྱོར་

༄ཚོ། །བྱང་སེམས་ཆེན་པོ་ནས། གཟུགས་ནས་རྣམ་མཁྱེན་གྱི་བར་དུ་ལྡན་པ་ཡང་མ་ཡིན་མི་ལྡན་པ་ཡང་མ་ཡིན་ནོ་ཞེས་བྱ་བར་རབ་ཏུ་བཏགས་པར་བྱ་སྟེ། རབ་འབྱོར་དེ་ལྟར་བྱང་སེམས་ཆེན་པོ་ནས་ཕྱིན་དྲུག་་་ལ་བརྩོན་པར་བྱའོ་ཞེས་གཉེན་པོའི་དོན་གྱིས་གསུངས་ལ། ཡུལ་ནི་དག་པ་ས་ཡན་དུ་མཚན་འཛིན་གྱི་བར་ཆད་མངོན་འགྱུར་བ་མེད་ཅིང་ངོ་བོ་རྣམ་པར་མི་རྟོག་པའི་ཡེ་ཤེས་ལ་དབང་ཐོབ་པས་དག་པ་ས་ཡན་དུ་ལམ་གྱི་་་་་་དངོས་པོ་མཐའ་དག་མི་རྟོག་ཡེ་ཤེས་ཀྱི་རྒྱུ་དང་ལྡན་པ་དང་། ས་བདུན་པ་མན་ཆད་དུ་ཅིག་ཤོས་མཚན་འཛིན་མངོན་འགྱུར་བའི་བར་ཆད་དང་བཅས་པར་སྣང་བ་ཉིད་ཀྱིས་དེ་མན་དུ་མི་རྟོག་ཡེ་ཤེས་ཀྱི་རྒྱུན་དང་མི་ལྡན་པ་་་་དང་་།་ གསེར་གླིང་པ་ལྟར་ན། བར་ཆད་མེད་པ་དང་ཅིག་ཤོས་སུ་སྣང་བ་ཉིད་ཀྱིས་ཞེས་བྱ་བ་དོན་དམ་པ་དང་ཀུན་རྫོབ་ཏུ་དབྱེ་བ་མེད་པར་རྟོགས་པས་དངོས་པོ་མཐའ་དག་སྟེ་གཟུགས་ལ་སོགས་པ་རྣམས་ལ་ལྡན་པ་སྟེ་དབྱེ་བ་མེད་པར་རྟོགས་པ་དང་མི་ལྡན་པ་སྟེ་དབྱེ་བ་གང་ཡིན་པ་དེ་ལ་ཐ་དད་པ་མེད་པར་ཤེས་པ་སྔོན་དུ་འགྲོ་བས་དབྱེ་བ་ཤེས་པའི་ཡུལ་དེ་གཉིས་ཐེག་ཆེན་གྱི་ལམ་སྤྱིའི་དབང་དུ་བྱས་པའོ། །གཟུགས་སོགས་ལ་གནས་་་་་པའི་རྣམ་པར་རྟོག་པ་ནི། མདོ་ལས། རབ་འབྱོར་བྱང་སེམས་ཆེན་པོ་ནས། གཟུགས་ནས་རྣམ་མཁྱེན་གྱི་བར་ལ་གནས་པར་བྱའོ་ཞེས་བརྩོན་པར་མི་བྱའོ། །དེ་ཅིའི་ཕྱིར་ཞེ་ན། གཟུགས་ནས་རྣམ་མཁྱེན་གྱི་བར་

ནི་གང་ལ་ཡང་མི་གནས་སོ་ཞེས་གཉེན་པོའི་དོན་གྱིས་གསུངས་ལ། ཡུལ་ནི་བྱ་ནམ་མཁའ་ལ་གནས་པ་དང་འདྲ་བར་མི་གནས་པའི་ཚུལ་གྱིས་གཟུགས་སོགས་ལ་གནས་པ་ཐེག་ཆེན་གྱི་ཤེས་རབ་ཀྱི་དབང་དུ་བྱས་པ་དང་།རིགས་འཇིག་པའི་རྣམ་པར་རྟོག་པ་ནི། མདོ་ལས། རབ་འབྱོར་འདི་ལྟ་སྟེ། དཔེར་ན་སྐྱེས་བུ་ཞིག་ཤིང་ཏོག་ཨ་མྲ་ཟ་བར་འདོད་ན་དེས་དེ་བསྐྱེད་པར་བྱའོ། །བསྐྱེད་ནས་ཀྱང་དུས་དུས་སུ་ཆུས་བཅུའོ། །དེ་རྒྱུ་་་་་་རྐྱེན་ཚོགས་པའི་དབང་གིས་མཐར་གྱིས་འཕེལ་ནས་ཤིང་ཐོག་ཨ་མྲ་ཡོད་པར་གྱུར་ཏེ་དེ་ཤིང་ཐོག་ཨ་མྲ་ཟ་བར་འགྱུར་རོ། །རབ་འབྱོར་དེ་བཞིན་དུ་བྱང་སེམས་ཆེན་པོ་བླ་མེད་བྱང་ཆུབ་ཏུ་འཚང་རྒྱ་བར་འདོད་པས་ཀྱང་ཕྱིན་དྲུག་ལ་བསླབས་ཏེ། སེམས་ཅན་རྣམས་སྦྱིན་པ་དང་ཚུལ་ཁྲིམས་དང་བཟོད་པ་དང་བརྩོན་འགྲུས་དང་བསམ་གཏན་དང་ཤེས་རབ་ཀྱིས་ཡོངས་སུ་གཟུང་བར་བྱའོ། །སེམས་ཅན་རྣམས་འཁོར་བ་ལས་ཡོངས་སུ་དགྲོལ་་་་་་བར་བྱའོ་ཞེས་གཉེན་པོའི་དོན་གྱིས་གསུངས་ལ། ཡུལ་ནི་གཞན་དོན་དུ་བྱང་ཆུབ་ཀྱི་མཆོག་ཏུ་སེམས་བསྐྱེད་པ་དང་སོགས་པ་ཐེག་ཆེན་གྱི་གདམས་ངག་ཁྱད་པར་ཅན་གྱིས་ཡོངས་སུ་བཟུང་བའི་སྒོ་ནས་ཉན་རང་གི་རིགས་་་འཇིག་པ་ཐེག་ཆེན་གྱི་ཐབས་ཀྱི་དབང་དུ་བྱས་པ་དང་། དོན་དུ་གཉེར་བ་མེད་པའི་རྣམ་པར་རྟོག་པ་ནི། མདོ་ལས། རབ་འབྱོར་དེ་ལྟ་བས་ན་བྱང་སེམས་ཆེན་པོ་གཞན་གྱི་དྲིང་མི་འཇོག་པར་འདོད་པ་དང་སངས་རྒྱས་་

༄ཚོ། །ཀྱེ་ཞིང་ཡོངས་སུ་སྦྱོང་བ་དང་སྙིང་པོ་བྱང་ཆུབ་ལ་འདུག་པ་དང་ཆོས་ཀྱི་འཁོར་ལོ་བསྐོར་བར་འདོད་པས་ཕྱིན་དྲུག་ལ་བསླབ་པར་བྱའོ་ཞེས་གཉེན་པོའི་དོན་གྱིས་གསུངས་ལ། ཡུལ་ནི་ཡིན་ལུགས་ལ་དེ་་་་ཚུ་་བཞིན་ཉིད་ལས་ཁྱད་པར་དུ་འཕགས་པའི་ཆོས་མེད་པས་དོན་དམ་པར་འདོད་པ་དོན་གཉེར་གྱི་ཡུལ་བྱང་ཆུབ་མེད་པ་ལ་འདོད་པ་མེད་ཞེས་བསྟན་ཏོ། །དེས་ན་དོན་དམ་པར་མེད་ཀྱང་ཀུན་རྫོབ་ཏུ་བྱང་ཆུབ་ཡོད་པ་ཐེག་་་་་་་ཆེན་ལས་གྱི་འབྲས་བུའི་དབང་དུ་བྱས་པ་དང་། རྒྱུ་མེད་པའི་རྣམ་པར་རྟོག་པ་ནི། མདོ་ལས། འདི་ལྟ་སྟེ། དཔེར་ན་རྒྱ་མཚོ་ཆེན་པོ་ནི་ཆུ་ཀླུང་ཐམས་ཅད་ཀྱི་སྒོའོ། །དེ་བཞིན་དུ་ཡུམ་ཡང་ཆོས་ཐམས་ཅད་ཀྱི་སྒོ་་་་སྟེ་ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའི་ཐེག་པ་བ་རྣམས་ཀྱིས་ཚུམ་འདི་ཉིད་ལ་བསླབ་པར་བྱའོ་ཞེས་གཉེན་པོའི་དོན་གྱིས་གསུངས་ལ། ཡུལ་ནི་སྤྲོས་བྲལ་དོན་དམ་པའི་བདེན་པ་ལ་བརྟེན་ནས་རྒྱུ་་་་་་་མེད་ཀྱང་ཀུན་རྫོབ་ཏུ་བྱང་ཆུབ་ཀྱི་རྒྱུ་ཕྱིན་དྲག་ཡོད་པའི་རྒྱུའི་དབང་དུ་བྱས་པ་དང་། མདོར་ན་དེ་དྲུག་ཐེག་ཆེན་ལམ་གྱི་དབང་དུ་བྱས་པའོ། །ཕྱིར་རྒོལ་བའི་ཆོས་དམིགས་པའི་རྣམ་པར་རྟོག་པ་ནི། མདོ་ལས།རབ་འབྱོར་འདི་ལྟ་སྟེ། དཔེར་ན་འཕོང་དེན་སློབ་དཔོན་ལག་ཚོད་དང་སྦྱོར་བའི་གཞུ་ཐོགས་པ་ནི་ཕྱིར་རྒོལ་བ་རྣམས་ཀྱིས་ཐུབ་པ་དཀའོ། །རབ་འབྱོར་དེ་བཞིན་དུ་བྱང་སེམས་ཆེན་པོ་ཡུམ་ལ་སྤྱོད་པ་ཡང་བདུད་དམ་་་་་་་

བདུད་ཀྱི་་རིས་ཀྱི་ལྷ་རྣམས་ཀྱིས་ཐུབ་པར་དཀའོ་ཞེས་གཉེན་པོའི་དོན་གྱིས་གསུངས་ལ། ཡུམ་ཡང་ཕྱི་རོལ་པ་རྣམས་སེར་སྣ་དངོས་འཛིན་ཤིན་ཏུ་གོམས་པར་བྱས་པའི་རྟེན་འབྲེལ་གྱི་ཆོས་ཉིད་ཀྱིས་བདུད་དང་དགྲ་བོ་ལ་་་་་་སོགས་པ་ཕྱི་རོལ་པའི་དངོས་པོ་དམིགས་པ་ལའོ། །དེ་གཉིས་གའི་ལམ་གྱི་མེ་མཐུན་ཕྱོགས་ཀྱི་དབང་དུ་བྱས་པའོ། །གསུམ་པ་དགོས་དོན་ནི། གོང་དུ་བསྟན་པའི་ཚུལ་དེ་ལྟར། ངོ་བོ་ཉིད་དང་རིགས་དང་ནི། །ཞེས་སོགས་ནི་ཚིགས་བཅད་དགུས་མཐོང་ལམ་རྩེ་སྦྱོར་གྱི་མི་མཐུན་ཕྱོགས་གཟུང་རྟོག་གཉིས་འཛིན་རྟོག་གཉིས་སྟེ་རྣམ་པར་བཞི་ཉིད་ལ་སོ་སོར་ཏེ་རེ་རེ་ལ་ཡང་ཡུལ་གྱི་སྒོ་ནས་རྣམ་པ་དགུ་དགུར་ཕྱེ་སྟེ། བསྟན་པ་ཡིན་ལ་རྟོག་པ་དེ་དག་སྤང་བར་བྱ་བ་ཉིད་དུ་གཉེན་པོ་སྦྱོར་བ་ཉེར་བསྡོགས་དང་འཇུག་པ་བར་ཆད་མེད་ལམ་རྣམ་པ་བཞི་ཡང་སྤང་བྱའི་དབྱེ་བ་དེ་བཞིན་དུ་དབྱེ་བས་སྤང་བྱ་བཞིན་དུ་གཉེན་པོ་ཡང་ཐ་དད་དོ་ཞེས་ཚིག་ལེའུར་བྱས་པ་་ལས་ཤུགས་ལ་ཁོང་དུ་ཆུད་པར་བྱའོ། །མདོར་ན་ཚིགས་བཅད་དགུ་ལ་བརྟེན་ནས་མཐོང་ལམ་རྩེ་སྦྱོར་གྱི་སྤང་གཉེན་གྱི་དབྱེ་བ་བདེ་བླག་ཏུ་རྟོགས་པའོ། །ལྔ་པ་བརྒལ་ལན་ལ་རྒོལ་བ་ནི། སྐབས་དང་པོར་བསྟན་་་་་་་པའི་རྟོགས་པ་དང་འདིར་བསྟན་པའི་རྟོག་པ་ལ་ཟློས་སྐྱོན་ཡོད་པར་ཐལ། རྟོག་པར་ཁྱད་མེད་ལན་གཉིས་བསྟན་པས་སོ། །གཞན་ཡང་ལམ་ལྔ་ཆར་དུ་ཡང་རྣམ་པར་རྟོག་པ་སྤོང་བ་དང་སྤངས་པའི་ཚུལ་ཡོད་ན་བརྗོད་་་་་་

༄༅། །དགོས་སོ་ཞེ་ན། ལན་སྨྲས་པ་སྐབས་དང་པོ་ངེས་འབྱེད་ཀྱི་སྐབས་སུ་དབུ་མ་པའི་སྦྱོར་ལམ་དེ། ཉན་རང་གི་དེ་ལས་འཕགས་པར་ཤེས་པར་བྱ་བའི་ཕྱིར་འཕགས་ཆོས་ཀྱི་ཆ་ནས་བསྟན་ལ། བསྟན་བྱའི་གཙོ་བོ་དགག་རྟོག་ཡིན་ལ། གཟུང་རྟོག་ལ་ཀུན་ནས་ཉོན་མོངས་དང་རྣམ་བྱང་གཟུང་རྟོག་གཉིས་ཡོད་ལ། གཉེན་པོའི་ཚོགས་སྒྲུབ་ཀྱི་སྐབས་སུ་དེ་ཤེས་པར་བྱ་བའི་ཕྱིར་བསྟན་ལ། འདིར་འཕགས་པ་ལྟར་ན་མཐོང་་་ལམ་རྩེ་སྦྱོར་ཤེས་ཕྱིར་དུ་དེའི་སྤང་བྱའི་ཆ་ནས་བསྟན་ལ་གཟུང་རྟོག་ལ་རྣམ་བྱང་ཉིད་ལ་གཉིས་སུ་ཕྱེ་ནས་བསྟན་ལ། བསྟན་བྱའི་གཙོ་བོ་ལ་དགག་རྟོག་སྒྲུབ་རྟོག་གཉིས་ཀ་ཡོད་དོ། །སློབ་དཔོན་དང་ཨ་བྷ་ཡ་ལྟར་ན།སྐབས་དང་པོའི་རྟོག་པ་ལ་མཐོང་སྤང་སྒོམ་སྤང་གཉིས་ཀ་ཡོད་འདིར་སྒོམ་སྤང་ངཁོ་ན་གཙོ་བོར་བསྟན་པའོ། །ལམ་ལྔར་རྣམ་པར་རྟོག་པ་སྤོང་བ་དང་སྤངས་པའི་ཚུལ་ནི། ཆོས་བཤེས་ལྟར་ན། མངོན་པར་རྟོགས་པའི་་་་དོན་ཡིད་ལ་བྱེད་པ་ཚོགས་ལམ་གྱི་དུས་སུ་ནི་རྒྱལ་པོའི་ལྟ་བ་པོས། ཉེས་པ་བྱེད་པ་རྣམས་ངེས་པར་བཟུང་བར་ལྟ་བུའོ། །སྙིང་པོའི་དོན་སྒོམ་པའི་ཉེར་བསྡོགས་སྦྱོར་ལམ་གྱི་དུས་སུ་ནི་ཉེས་པ་བྱས་པའི་མི་རྣམས་གཤེད་་མའི་ལག་ཏུ་ཁྲིད་པ་ལྟ་བུ་ཡིན་ནོ། །དེའི་འཇུག་པ་ལ་སོགས་པའི་གནས་སྐབས་ས་བཅུ་རྣམས་སུ་ནི་དེ་དག་ལ་ལག་པ་བཅད་པ་དང་མིག་དགག་པ་ལ་སོགས་པ་ལྟ་བུ་ཡིན་ནོ། །སྙིང་པོ་སྒོམ་པའི་རབ་ཀྱི་མཐའ་བར་ཆད་་

མེད་པའི་ལམ་རྒྱུན་གྱི་མཐའ་མ་ལ་ནི་དེ་དག་མགོ་བོ་བཅད་པ་ལྟ་བུ་ཡིན་ནོ། །སངས་རྒྱས་ཀྱི་ས་བཅུ་གཅིག་པ་ཀུན་ཏུ་བཟང་པོ་ལ་ནི་སླར་མི་སྐྱེ་བའི་ཆོས་ཅན་དུ་གྱུར་པ་ལྟ་བུའི་ཚུལ་གྱིས་སོ། །གཟུང་རྟོག་རྣམས་ལམ་་་་་གཉིས་གའི་སྦྱོར་བའི་གནས་སྐབས་ཉེར་བསྡོགས་ཀྱིས་སྤོང་བ་ནི་དེ་དག་རགས་པས་ཤེས་པར་སླ་བའི་ཕྱིར་རོ། །འཛིན་རྟོག་རྣམས་ལམ་གཉིས་གའི་འཇུག་པའི་གནས་སྐབས་ཀྱི་སེམས་དང་སེམས་ལས་བྱུང་བས་སྤོང་བ་་་་ནི་དེ་དག་ཕྲ་བའི་ཕྱིར་ཉེར་བསྡོགས་ཀྱིས་སྤོང་བར་མི་ནུས་པའི་ཕྱིར་ཏེ་སྦྱོར་བའི་གནས་སྐབས་ནི་མོས་པ་ཡིད་ལ་བྱེད་པ་ལྟ་བུ་ཡིན་ལ། འཇུག་པའི་གནས་སྐབས་ནི་དེ་ཁོ་ན་ཡིད་ལ་བྱེད་པ་ལྟ་བུའི་ཕྱིར་རོ། །གནས་་་་་་་སྐབས་གཉིས་པོ་དེར་གཅིག་ནས་ཕྱེ་སྟེ་སྤོང་ངམ་འོན་ཏེ་སྡོམ་སྟེ་སྤོང་ཞེ་ན། སྦྱོར་བའི་གནས་སྐབས་སུ་ནི་གཅིག་ནས་ཕྱེ་སྟེ་རིམ་གྱིས་སྤོང་ལ་འཇུག་པའི་གནས་སྐབས་སུ་ནི་སྡོམ་སྟེ་ཅིག་ཅར་སྤོང་བར་བྱེད་དོ། །ཨ་བྷ་ཡ་ཡང་་།་ གཟུང་རྟོག་རྣམས་སྤྱོར་བ། འཛིན་རྟོག་རྣམས་འདུག་པས་སྤོང་བར་བཞེད་ཀྱང་སློབ་དཔོན་ལྟར་འཐད་དོ། །རྒྱས་པར་མང་བའི་འཇིགས་པས་མ་བྲིས་སོ། །གཉིས་པ་ཞར་བྱུང་ལ། བྱང་ཆུབ་ཆེན་པོའི་རྒྱུ།འབྲས་བུ་བྱང་ཆུབ་ཆེན་པོ། ༤ ཐར་པ་འདོད་པས་མཐའ་བྲལ་ཁས་ལེན་དགོས་པར་བསྟན་པ་དང་གསུམ་ལས། དང་པོ་ནི། བྱང་ཆུབ་ལ་གཞན་སྟོན་པ་དང་། །དེ་ཡི་རྒྱུ་ནི་ཡོངས་གཏོད་དང་། །དེ་ཐོབ་བར་ཆད་་་་་་་

༄༅། །མེད་པའི་རྒྱུ། །བསོད་ནམས་མང་པོའི་མཚན་ཉིད་དོ། །ཞེས་གསུངས་པ་ལ་ལྔ་ལས། དང་པོ་མཚམས་སྦྱར་བ་ནི། གོང་དུ་བསྟན་པ་དེ་ལྟར་མཐོང་ལམ་རྩེ་སྦྱོར་ལ་མི་མཐུན་ཕྱོགས་གཉེན་པོ་དང་་་་་་་བཅས་པ་བསྟན་ནས་དེའི་རྗེས་སུ་འབྲས་བུ་བྱང་ཆུབ་ཆེན་པོ་འགྲུབ་པར་བྱེད་པའི་མཐོང་ལམ་ལྷན་ཅིག་བྱེད་པའི་རྒྱུ་དང་བཅས་པས། བྱང་ཆུབ་ཆེན་པོ་སྐྱེད་པར་བཞེད་པའི་རྒྱུ་གང་ཡིན་པ་དེ་བར་སྐབས་ཚིགས་བཅད་་་་་་་གཅིག་གིས་འཆད་དོ། །འབྲས་བུའི་དང་པོར་རྒྱུ་འཆད་པའི་རྒྱུ་མཚན་ཅི་ཞེ་ན། འབྲས་བུ་འདོད་པའི་སྐྱེ་བོ་ནི་ཐོག་མར་རྒྱུ་འཚོལ་བར་འགྱུར་བས་སོ། །གཉིས་པ་བསྡུས་དོན་ནི། བྱང་སེམས་མཐོང་ལམ་པས་རང་་་་གི་གདུལ་བྱ་གཞན་ལ་ལམ་སྟོན་པའི་སྒོ་ནས་བྱང་ཆུབ་ལ་འགོད་པ་དང་། དེ་ལ་བྱང་ཆུབ་དེའི་རྒྱུ་གཞུང་ཤེར་ཕྱིན་ཡོངས་སུ་གཏོད་པ་དང་དེ་ཐོབ་པའི་རྒྱུར་རང་ཉིད་ཡུམ་སྒོམ་ཞིང་གདུལ་བྱ་ལ་ཡང་ཡུམ་སྟོན་པའི་བསོད་་་་་་་ནམས་ཀྱི་ཚོགས་ཆོས་ཅན། རང་འབྲས་བྱང་ཆེན་གྱི་རྒྱུ་ཡིན་ཏེ། དེ་ལ་ཕན་བཏགས་སྟོབས་ཀྱིས་དེའི་རྗེས་སུ་འགྲོ་ལྡོག་བྱ་ས་ཡིན་པས་སོ། །གསུམ་པ་ཚིག་དོན་ལ་གཞན་གྱི་རྒྱུད་སྦྱོང་བ་དང་། རང་གི་རྒྱུད་སྦྱོང་བ་་གཉིས་དང་པོ་ལ་རྟོགས་པའི་ཆོས་སྟོན་པའི་སྒོ་ནས་བྱང་ཆུབ་ལ་ལུང་གི་ཆོས་གཏོད་པའི་སྒོ་ནས་བྱང་ཆུབ་ལ་འགོད་པ་གཉིས་ལས། དང་པོ་ནི། འགོད་དོ། །གང་ལ་འགོད་ན། འཆད་འགྱུར་གྱི་མཚན་ཉིད་ཅན་གྱི་་་་

བྱང་ཆུབ་ལའོ། །གང་ན། རང་གི་གདུལ་བྱ་གཞན་དག་གོ །གང་གི་སྒོ་ནས་ན། མཐོང་ལམ་དང་སྒོམ་ལམ་ལ་སོགས་པ་སྟོན་པའི་སྒོ་ནས་སོ། །གང་གིས་ན། བྱང་སེམས་མཐོང་ལམ་པས་སོ། །དེས་ན་་་་་་་བྱང་སེམས་མཐོང་ལམ་པས་ལམ་སྟོན་པའི་སྒོ་ནས་རང་གི་གདུལ་བྱ་བྱང་ཆུབ་ཆེན་པོ་ལ་འགོད་པའི་བསོད་ནམས་ཀྱི་ཚོགས་དེ་རྒྱུ་གཅིག་ཡིན་ནོ། །དེ་མདོ་ལས། བཅོམ་ལྡན་འདས། ཡུམ་ནི་ཟབ་པ་སྟེ་བྱང་ཆུབ་་་་་་་སེམས་དཔའ་དེ་དག་ནི་དཀའ་བ་བགྱིད་པའོ་ཞེས་བྱ་བ་ནས་བརྩམས་ཏེ། མཐོང་ལམ་ལམ་ཐོབ་པའི་དགེ་སློང་དྲུག་སྟོང་ལུང་བསྟན་པ་ཉིད་ཀྱིས་གསུངས་སོ། །གཉིས་པ་ནི། གཏོད་དོ། །གང་གི་ཆེད་དུ་ན།བྱང་ཆུབ་ཀྱི་རྒྱུ་མཚན་ཁོ་ནར་རོ། །གང་ལ་ན། ཡུམ་ཆུད་མི་གསོན་པའི་གདུལ་བྱ་དེ་དག་ལའོ། །གང་གི་སྒོ་ནས་ན། ཡང་དག་པའི་ཚིག་དང་དོན་དང་མན་ངག་ལ་སོགས་པའི་སྒོ་ནས་སོ། །གང་ན། གཞུང་་་་་ཤེར་ཕྱིན་ནིའོ། །གང་གིས་ན་འདྲ། དེས་ན་བྱང་སེམས་མཐོང་ལམ་པས་གཞུང་ཤེར་ཕྱིན་གཏོད་པའི་སྒོ་ནས་རང་གི་གདུལ་བྱ་བྱང་ཆུབ་ཆེན་པོ་ལ་འགོད་པའི་བསོད་ནམས་ཀྱི་ཚོགས་དེ་རྒྱུ་གཉིས་པ་ཡིན་ནོ། །དེ་མདོ་་ལས་།་ འཕགས་པ་ཀུན་དགའ་བོ་ལ་ཡུམ་ལན་མང་དུ་གཏད་པ་གསུངས་སོ། །རང་རྒྱུད་སྦྱོང་བ་ནི། བྱང་ཆུབ་ཐོབ་པའི་རྒྱུར་ཡུམ་སྤྲོས་བྲལ་སྒོམ་པ་དང་བསམ་པ་དང་སྟོན་པ་སོགས་བསོད་ནམས་མང་པོའི་མཚན་ཉིད་

༄༅། །ནི་རྒྱུ་གསུམ་པ་ཡིན་ནོ། །དེ་མདོ་ལས། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་ཀྱི་སེམས་ཅན་ཇི་སྙེད་ཡོད་པ་དེ་དག་དགྲ་བཅོམ་པའི་འབྲས་བུ་ཐོབ་པར་གྱུར་པ་དེ་དག་གི་སྦྱིན་པ་དང་ཚུལ་་་་་་་ཁྲིམས་ལ་སོགས་པའི་བསོད་ནམས་བྱ་བའི་དངོས་པོ་དཔེར་བྱ་བ་ནས་བརྩམས་ཏེ། རྒྱ་ཆེར་སྐད་ཅིག་དང་ཡུད་ཙམ་དང་ཐང་ཅིག་ཡུམ་དང་ལྡན་པའི་ཆོས་སྟོན་པར་བྱེད་པ་བསོད་ནམས་ཆེས་མང་དུ་འཕེལ་བ་ཉིད་ཀྱིས་་་་་་་གསུངས་སོ། །སྐད་ཅིག་ལ་སོགས་པ་སྨོས་པ་ནི་གོ་རིམ་བཞིན་དུ་གང་ཟག་དབང་པོ་རྣོན་པོ་དང་འབྲིང་དང་ཐ་མ་ཤེས་པར་བྱ་བའི་དོན་ནོ། །འགྲེལ་ཆེན་ལས། སྐད་ཅིག་དང་ཐང་གཅིག་དང་ཡུད་ཙམ་མོ། །དུས་་་་མཐའི་སྐད་ཅིག་མ་ཉི་ཤུ་ལ་སྐད་ཅིག །དེ་བཅུ་དྲུག་ལ་ཐང་ཅིག །དེ་སུམ་ཅུ་ལ་ཡུད་ཙམ་མོ་ཞེས་གསུངས། ཆོས་བཤེས་ཀྱིས། རྒྱ་དང་པོ་ནི་འགྲོ་བ་རྣམས་བྱང་ཆུབ་ཐོབ་པར་བྱ་བའི་ཕྱིར་མཐོང་ལམ་ལམ་ལ་་་་་་་སོགས་པ་ལ་སྦྱོར་བའོ། །གཉིས་པ་ནི་མཐོང་ལམ་སྐྱེས་པ་དེ་དག་སྒོམ་ལམ་གྱིས་འཕེལ་བར་བྱ་བའི་ཕྱིར་ཡུམ་སྟོན་པའོ། །གསུམ་པ་རྣོ་ངེས་པར་བྱང་ཆུབ་པར་འགྱུར་ཞིང་འགྲོ་བ་རབ་ཏུ་མང་པོ་བྱང་ཆུབ་པའི་རྒྱུར་རྒྱལ་་་ཡུམ་གྱི་དོན་བསྒོམ་པའོ་ཞེས་གསུངས། བཞི་པ་དགོས་དོན་ནི། ཚིགས་བཅད་འདི་ལ་བརྟེན་ནས་བྱང་ཆུབ་ཆེན་པོའི་རྒྱུ་བདེ་བླག་ཏུ་རྟོགས་སོ། །ལྔ་པ་བརྒལ་ལན་ལ་རྒོལ་བ་ནི། རྒྱུ་གསུམ་པོ་དེ་བར་ཆད་མེད་པའི་

རྒྱུར་མི་འཐད་དེ། ས་དགུས་བར་དུ་ཆོད་པས་སོ་ཞེ་ན། ལན་ནི་ཤཱནྟི་པ་ལྟར་ན། རྒྱུ་གསུམ་གྱིས་གདོན་མི་ཟ་བར་སྐྱེད་ནུས་པས་དེར་བརྗོད་པས་སོ། །ཆོས་བཤེས་ལྟར་ན་བར་ཆད་སྐེད་པའི་རྒྱུ་ནི་སངས་རྒྱས་ཉིད་་་་ཀྱི་དངོས་ཀྱི་རྒྱུ་སྟེ་དེ་ཡིད་ལ་བྱས་པས་བདག་གཅིག་པུ་བྱང་ཆུབ་ཐོབ་པར་མ་ཟད་ཀྱི་རང་བས་ཆེས་མང་བའི་སེམས་ཅན་ཐམས་ཅད་ཀྱང་བྱང་ཆུབ་ཐོབ་པར་བྱེད་པར་འགྱུར་ཞེས་སྦྱར་རོ། །བྱང་ཆུབ་ཆེན་པོ་འདི་མཐོང་ལམ་གྱི་རྒྱུན་དུ་བསྟན་པ་ནི་རྒྱུའི་གཙོ་བོ་སྟེ་སྒོམ་ལམ་ཡང་དེ་ལྟར་ངེས་པར་བྱས་ལ་དྲོ་བ་ལ་སོགས་པ་ཡང་དེའི་ཆེད་ཙམ་དུ་གྱུར་པས་སོ། །གཉིས་པ་བྱང་ཆུབ་ཆེན་པོ་ལ་ལྔ་ལས་དང་པོ་མཚམས་སྦྱར་བ་ནི། བྱང་ཆུབ་ཆེན་པོ་་་་གང་གི་དོན་དུ་མཐོང་ལམ་རྒྱུ་དེ་ལྟ་བུ་དང་བཅས་པ་སྐྱེད་པར་བཞེད་པའི་བསྐྱེད་བྱ་བྱང་ཆུབ་ཆེན་པོ་དེ་གང་ཡིན་ཞེ་ན། དེ་རྟོགས་པར་བྱ་བའི་ཕྱི་བར་སྐབས་ཀྱི་ཚིགས་སུ་བཅད་པ་གཅིག་གིས་བྱང་ཆུབ་ཆེན་པོ་འཆད་དོ། །བསྡུས་དོན་ནི། གྲོལ་སྡེ་གཉིས་དང་སློབ་དཔོན་ལྟར་ན། རྫོགས་པའི་སངས་རྒྱས་ཀྱི་རྟོགས་པ་ཡེ་ཤེས་ཆོས་སྐུ་ཆོས་ཅན། བྱང་ཆུབ་ཆེན་པོ་ཡིན་ཏེ་དྲི་མ་ཟད་མི་སྐྱེ་ཤེས་པའི་ཡེ་ཤེས་མཐར་ཐུག་ཡིན་པས་སོ། །འོ་ན་དྲི་མ་ནི་གང་ཟད་པ་ཤེས་པ་ཇི་ལྟ་བུ་མི་སྐྱེ་བ་ཤེས་པ་ནི་ཅི་ཞིག་ཡིན་ཞེ་ན། སྨྲས་པ། དྲི་མ་ནི་སྒྲིབ་གཉིས་སོ། །དེ་གཉིས་གདོད་མ་ནས་ཟད་པ་མེད་པར་ཤེས་པ་ནི་གོ་རིམ་བཞིན་དུ་ཟད་པར་ཤེས་པ་ཡིན་ལ། དེ་་་་་

༄༅། །གཉིས་གདོད་མ་ནས་སྐྱེ་བ་མེད་པར་ཤེས་པ་ནི་མི་སྐྱེ་བ་ཤེས་པ་ཡིན་པར་ཤེས་པར་བྱའོ། །གསེར་གླིང་པ་ལྟར་ན། ཉོན་མོངས་པའི་དྲི་མ་ཟད་པ་དང་མི་སྐྱེ་བ་དེ་དག་གི་ཡེ་ཤེས་ནི་རྣམ་པར་མི་རྟོག་པའི་་་་་བདག་ཉིད་ཅན་དུ་གྱུར་པ་དེའི་ཚེ་བྱ།་ཆུབ་ཆེན་པོ་ཅེས་བརྗོད་དོ། །ཅི་ནང་གི་མུ་སྟེགས་པ་དང་འདྲ་བ་ཡིན་ནམ་ཞེ་ན། སྨྲས་པ། མ་ཡིན་ཏེ་ཡང་དག་པར་ན་ཉོན་མོངས་པ་ལ་སོགས་པ་སྐྱེས་པ་མེད་པ་ཉིད་ཀྱིས་ན་་་་་་་ཟད་པ་མེད་པར་མཁྱེན་པའི་ཡེ་ཤེས་ནི་གོ་རིམ་བཞིན་དུ་ཉོན་མོངས་པ་ལ་སོགས་པ་ཟད་པར་ཤེས་པའི་ཡེ་ཤེས་ཡིན་ལ། ཡང་དག་བར་ན་ཉོན་མོངས་པ་ལ་སོགས་པ་མི་སྐྱེ་བ་ཉིད་ཀྱིས་ན་སྐྱེ་བ་མེད་པར་མཁྱེན་པའི་ཡེ་་་་་་་ཤེས་ནི་ཉོན་མོངས་པ་ལ་སོགས་པ་མི་སྐྱེ་བ་ཤེས་པའི་ཡེ་ཤེས་ཡིན་པར་ཤེས་པར་བྱའོ། །མདོ་ལས། ཆོས་དེ་དག་ལ་སྐྱེ་བ་ཡང་མེད་ན་དེ་ཟད་པར་འགྱུར་བ་ལྟ་ག་ལ་ཡོད་ཅེས་གསུངས་སོ། །གསུམ་པ་ཚིག་དོན་ནི།སློབ་དཔོན་ལྟར་ན། ཆོས་ཀྱི་སྐུ་ལ་སོགས་པ་སྐུ་བཞིའི་བདག་ཉིད་ཆོས་ཐམས་ཅད་ཕྱིན་ཅི་མ་ལོག་པར་རྟོགས་པའི་ཡེ་ཤེས་ནི་བྱང་ཆུབ་ཆེན་པོ་ཡིན་པར་བརྗོད་དོ། །རྒྱུ་མཚན་ཅི་ཞེ་ན། སྒྲིབ་གཉིས་ཀྱི་དྲི་མ་རྣམས་་་་་་་གདོད་མ་ནས་ཟད་མི་སྐྱེ་ཤེས་པའི་ཡེ་ཤེས་མཐར་ཐུག་ཡིན་པས་སོ། །ཟད་མི་སྐྱེ་ཤེས་པ་ནི་ཇི་ལྟར་བུ་ཞེ་ན། དྲི་མ་གདོད་མ་ནས་སྔར་ཡོད་ཟད་ཅིང་འགག་པ་མེད་པར་ཤེས་པའི་ཕྱིར་གོ་རིམ་བཞིན་དུ་ཟད་པ་ཤེས་པ་་་་་་་

ཡིན་ལ། གདོད་མ་ནས་སྐྱེ་བ་མེད་པར་ཤེས་པའི་ཕྱིར་མི་སྐྱེ་བ་ཤེས་པ་ཡིན་ན། །འགག་སྐྱེ་མེད་པར་ཅིས་འགྲུབ་ཅེ་ན། སྤྱིའི་མཚན་ཉིད་ཀྱིས་ནམ་མཁའ་བཞིན་དུ་དང་། ཁྱད་པར་ལ་དཔྱོད་པའི་རིགས་པས་ནམ་་་་མཁའི་པད་མ་བཞིན་དུ་འགག་སྐྱེ་མེད་པར་སྒྲུབ་པ་གཉིས་ལས། དང་པོ་ནི། ནང་གི་མུ་སྟེགས་པས་སྐྱེས་པ་དང་མ་སྐྱེས་པར་བརྟགས་པ་སྟེ་འདོད་ཆགས་སོགས་ཉོན་མོངས་པ་དང་འཁོར་གསུམ་དུ་རྟོག་པ་ཤེས་བྱའི་སྒྲིབ་པའི་དྲི་མ་རྣམས་ནི་གདོད་མ་ནས་སྔར་ཡོད་འགག་པ་དང་སྔར་མེད་གསར་དུ་སྐྱེ་བ་མེད་ཡིན་ལུགས་ལ་ཆོས་དབྱིངས་ཀྱི་ངོ་བོ་ཉིད་ཡིན་པས་སོ། །དཔེར་ན་ནམ་མཁའ་བཞིན་ནོ། །རྟགས་ནི་དབུས་མཐའ་ལས ཡིན་་ལུགས་ལ་ཆོས་ཀྱི་དབྱིངས་ལས་མ་གཏོགས་པའི་ཆོས་འགའ་ཡང་ཡོད་པ་མ་ཡིན་པ་དེས་ན། ཆོས་དབྱིངས་ནི་ཆོས་རྣམས་ཀྱི་སྤྱིའི་མཚན་ཉིད་དུ་ཤེས་པ་དེ་ནི་སྤྱིའི་མཚན་ཉིད་ལ་ཕྱིན་ཅི་མ་ལོག་པ་ཡིན་ནོ་ཞེས་འབྱུང་བས་་་་་་གྲུབ་བོ། །གཉིས་པ་ནི། དྲི་མ་རྣམས་ནི་སྔར་བཞིན་འགག་སྐྱེ་མེད་དེ། དེ་རྣམས་ངོ་བོ་ལ་དཔྱོད་པ་གཅིག་དང་དུ་བྲལ། རྒྱུ་ལ་དཔྱོད་པ་རྡོ་རྗེ་གཟེག་མ། འབྲས་བུ་ལ་དཔྱོད་པ་ཡོད་མེད་སྐྱེ་འགོག །སོགས་པ་་རྒྱུ་འབྲས་གཉིས་ཀ་ལ་དཔྱོད་པ་མུ་བཞི་སྐྱེ་འགོག །ཐམས་ཅད་ཀླ་དཔྱོད་པ་རྟེན་འབྲེལ་གྱི་ཚད་མ་སྟེ་རིགས་པ་རྣམ་དག་རྣམས་དང་། ངེས་དོན་གྱི་ལུང་རྣམ་དག་རྣམས་ཀྱིས་དོན་ལ་འཐད་པའི་དངོས་པོར་གྲུབ་པ་མེད་་་་་་

༄ཚོ། །པས་སོ། །དཔེར་ན་ནམ་མཁའི་པད་མོ་བཞིན་ནོ། །རིགས་པ་རྣམས་ནི་གོ་རིམ་བཞིན་དུ་དྲི་མ་རྣམས་ཆོས་ཅན། དོན་ལ་འཐད་པའི་དངོས་པོར་མ་གྲུབ་སྟེ། བདེན་པའི་གཅིག་དང་དུ་མ་དང་བྲལ།་་་་་་་བའི་ཕྱོར་དང་རང་དང་གཞན་དང་གཉིས་ཀ་དང་རྒྱུ་མེད་ལས་མི་སྐྱེ་བའི་ཕྱིར་ངང་། ཡོད་པ་ཡང་མི་སྐྱེ་མེད་པ་ཡང་མི་སྐྱེ་བའི་ཕྱིར་དང་། དོན་དམ་པར་རྒྱུ་དུ་མས་འབྲས་བུ་གཅིག་དང་དུ་མ་རྒྱུ་གཅིག་གིས་འབྲས་བུ་དུ་མ་་དང་གཅིག་སྐྱེད་པའི་སྐྱེད་ཚུལ་མུ་བཞི་ཁེགས་པའི་ཕྱིར་དང་རྟེན་འབྲེལ་ཡིན་པའི་ཕྱིར་རྒྱས་པར་མཆོད་བརྗོད་དུ་བཤད་པ་བཞིན་ནོ། །རཏ་ཞིར་ལྟར་ན། འདིར་ཚིགས་བཅད་ཕྱེད་དང་པོས་ཉན་ཐོས་ཀྱི་ས་ལ་གནས་ནས་རྗེས་སུ་ཚོལ་བའི་བྱང་ཆུབ་ཀྱི་མཚན་ཉིད་གསུངས་ལ། ཕྱེད་ཕྱི་མས་ཐེག་ཆེན་གྱི་ས་ལ་གནས་ནས་རྗེས་སུ་ཚོལ་བའི་བྱང་ཆུབ་ཀྱི་མཚན་ཉིད་དེ་མཚན་ཉིད་གཉིས་ཉེ་བར་བཀོད་པའོ། །བཞི་པ་དགོས་དོན་ནི། ཚིགས་་བཅད་འདི་ལ་བརྟེན་ནས་བྱང་ཆུབ་ཆེན་པོ་སྟོན་པའི་མདོ་དོན་བདེ་བླག་ཏུ་རྟོགས་པའོ། །ལྔ་པ་བརྒལ་ལན་ལ་རྒོལ་བ་ནི། གསེར་གླིང་པ་ལྟར་ན། ནང་གི་མུ་སྟེགས་པ་དག་ན་རེ། གདོད་མ་ནས་ཟད་སྐྱེ་མེད་པ་མི་་་འཐད་དེ་དངོས་པོ་ཅན་གྱི་ཉོན་མོངས་པ་ལ་སོགས་པ་སྐྱེས་པ་རྣམས་འཇིགས་པ་སྟེ་འགག་པ་ལ་བསམས་ནས་སྐྱེས་ཟིན་འགགས་པ་དེ་ཟད་པ་བདེན་པ་ཡིན་ལ། སྐྱེས་ཟིན་ཟད་ཅིང་འགགས་པ་ལ་ཟད་ཅིང་འགགས་སོ་་་་་་་

སྙམ་པའི་ཤེས་པ་སྟེ་རྣམ་པར་རྟོག་པ་ནི་ཟད་པར་ཤེས་པ་ཡིན་ནོ། །དངོས་པོ་ཅན་གྱི་ཉོན་མོངས་པ་ལ་སོགས་པ་སྐྱེ་བ་རྣམས་མི་སྐྱེ་བ་སྟེ་སྐྱེ་བ་མེད་པ་ལ་བསམས་ནས་གཉེན་པོས་ཕྱིས་འབྱུང་མི་སྐྱེ་བར་བྱས་པ་དེ་མི་སྐྱེ་བ་་་་བདེན་པ་ཡིན་ལ། མ་སྐྱེས་པ་ཡིན་ཞིང་སྐྱེ་བའི་གེགས་བྱེད་པའི་འགོག་པ་ལས་མ་སྐྱེས་པ་ཉིད་ཀྱིས་ན་ཕྱིས་འབྱུང་མི་སྐྱེ་བ་ལ་མི་སྐྱེའོ་སྙམ་པའི་ཤེས་པ་རྣམ་པར་རྟོག་པ་ནི་མི་སྐྱེ་ཤེས་པ་ཡིན་པར་བརྗོད་ཅིང་། བྱང་ཆུབ་་་་ཀྱང་དེ་ལྟ་བུའི་ཟད་མི་སྐྱེ་ཤེས་པ་ཡིན་པར་བརྗོད་ཅིང་རང་ལུགས་སུ་འཇོག་གོ་ཞེ་ན། ཆོས་བཤེས་ལྟར་ན། འཕགས་པ་ཉན་ཐོས་གང་དག་གིས་ནི་ཆོས་ཐམས་ཅད་ཆོས་དབྱིངས་ཀྱི་རང་བཞིན་དུ་མ་རྟོགས་པས་ན་ཟད་་་་པ་དང་མི་སྐྱེ་བ་ལ་ཟད་པ་དང་མི་སྐྱེའོ་སྙམ་པའི་ཤེས་པ་ངེས་པར་འབྱུང་བས་སོ། །རྣལ་འབྱོར་སྤྱོད་པ་སེམས་ཙམ་པ་རྣམས་ནི། ཆུ་ཁམས་གསེར་དང་ནམ་མཁའ་རྣམས། །དག་པ་བཞིན་དུ་དག་པར་འདོད། །ཅེས་་དག་པའི་གཞི་ཡོངས་གྲུབ་དོན་དམ་པའི་དངོས་པོར་ཁས་ལེན་ན། ལན་ལ་ཆོས་ཉིད་ཀྱི་རིགས་པའི་སྒོ་ནས་དགག །ཁས་ལེན་ནང་འགལ་བརྗོད་པའི་སྒོ་ནས་དགག་པ་གཉིས་ལས་དང་པོ་ལ་མཚམས་སྦྱར་བ་ནི།ཤེས་བྱ་ཆོས་ཅན། ཅིསྐྱེས་ཟིན་ཟད་པར་བྱས་པའི་ཟད་པ་བདེན་པ་བ་དང་ཕྱིས་འབྱུང་མི་སྐྱེ་བར་བྱས་པའི་མི་སྐྱེ་བའི་བདེན་པ་བ་ཤེས་པའི་བྱང་ཆུབ་ཆེན་པོ་རུང་བ་མ་ཡིན་པར་ཐལ། དེ་ལྟ་བུའི་ཟད་མི་སྐྱེ་མེད་པས་སོ། །

༄ཚོ། །དེ་གང་གི་ཕྱིར་ན། དཔྱད་ན་འགག་སྐྱེ་མ་གྲུབ་པ་དེའི་ཕྱིར་ཞེས་བར་སྐབས་ཀྱི་ཚིགས་སུ་བཅད་པས་གསུངས་པ་ནི། །འགོག་པ་མེད་པའི་རང་བཞིན་ལ། །མཐོང་ཞེས་བྱ་བའི་ལམ་གྱིས་ནི། །རྣམ་པར་རྟོག་རིགས་ཅི་ཞིག་ཟད། །སྐྱེ་མེད་རྣམ་པ་ཅི་ཞིག་འཐོབ། །ཞེས་བྱ་བ་ཡིན་ཏེ། ཤཱནྟི་པ་ལྟར་ན། ཤེས་བྱ་ཆོས་ཅན། མཐོང་ལམ་གྱིས་རྣམ་རྟོག་གི་རིགས་སྐྱེས་ཟིན་ཟད་པར་བྱས་པའི་ཟད་པ་བདེན་་།་བ་་་་་་་དང་ཕྱིས་འབྱུང་མི་སྐྱེ་བར་བྱས་པའི་སྐྱེ་མེད་བདེན་པ་བ་ཅི་ཞིག་འཐོབ་སྟེ་ཐོབ་པ་མ་ཡིན་པར་ཐལ། ཆོས་རྣམས་ཡིན་ལུགས་ལ་རང་གི་མཚན་ཉིད་སྟོང་པ་དེ་དེའི་རང་བཞིན་ཏེ་ངོ་བོ་ཡིན་པས་སོ། །སློབ་དཔོན་ལྟར་ན།དངོས་པོ་ཀུན་རྫོབ་པ་ལ་དེ་ལས་ལོག་པ་བདེན་པར་མངོན་པར་ཞེན་པ་ཉན་ཐོས་ཁྱེད་ཀྱིས་དོན་དམ་པར་མཐོང་སྒོམ་པའི་སྟོབས་ཀྱིས་མཐོང་སྤང་རྣམ་རྟོག་དང་། སོགས་པ་ཉོན་མོངས་པའི་ངོ་བོ་སྐྱེས་ཟིན་ཅི་ཞིག་ཟད།མི་སྐྱེ་བའི་ཆོས་ཅན་ཏེ་ཕྱིས་འབྱུང་མ་སྐྱེས་པར་བྱས་པའི་འགོག་པ་ཅི་ཞིག་ཐོབ་ཅིང་སྐྱེ་སྟེ་ཅུང་ཟད་ཀྱང་ཟད་ཅིང་འཐོབ་པ་མེད་པར་ཐལ། སྐྱེས་ཟིན་གོ་རིམ་བཞིན་དུ་ཟད་པ་དང་མ་སྐྱེས་པ་སྟེ་ཕྱིས་འབྱུང་སྐྱེ་བ་ལ་གེགས་་་་་་བྱེད་པའི་མཚན་ཉིད་ཀྱི་འགོག་པ་དོན་སེམ་པར་མེད་ཅིང་བྲལ་བ་དེ་བཞིན་ཉིད་ཀྱི་ངོ་བོའི་རང་བཞིན་ཡིན་པས་ན། རྒྱུ་མཚན་དེའི་ཕྱིར་ཁོ་བོ་ཅག་དབུ་མ་པའི་གཞུང་ལུགས་ནས་བཤད་པ་ཀུན་ཏུ་འགྲོ་བའི་སར་བདག་མེད་་་

པ་རྟོགས་པའི་ལམ་ཁོ་ན་བྱང་ཆུབ་ཆེན་པོའི་ལམ་ཡིན་པར་རིགས་པའི་ཕྱིར་བསྟེན་ཅིང་ཁས་བླང་བར་བྱའོ་སྙམ་དུ་བྱམས་པས་དགོངས་པ་ཡིན་ནོ། །གཉིས་པ་ཁས་ལེན་ནང་འགལ་བརྗོད་པའི་སྒོ་ནས་དགག་རྔ།་ལ།མཚམས་སྦྱར་བ་ནི། ཆོས་རྣམས་རང་བཞིན་གྱིས་སྐྱེ་བ་མེད་པ་དེ་ལྟ་མ་ཡིན་ཏེ། གཟུགས་སོགས་ཀྱི་ཆོས་ཡང་དག་པར་ཡོད་པ་ཡིན་ནོ་ཞེས་ཁས་ལེན་ཅིང་བདག་གིར་བྱེད་ན། བཅོམ་ལྡན་འདས་ཀྱིས་རང་རྒྱུད་ཀྱི་་་་་་་ཉོན་མོངས་པ་དང་ཤེས་བྱའི་སྒྲིབ་པའི་རྣམ་པར་རྟོག་པ་ཐམས་ཅད་སྤངས་པར་ཁས་བླངས་པ་ནི་ནང་འགལ་བས་ངོ་མཚར་ཆེ་བ་སྟེ་བཞད་གད་ཀྱི་གནས་ཡིན་ནོ་ཞེས་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ་་་་་་་གསུངས་པ་ནི། གཞན་གྱི་ཆོས་རྣམས་ཀྱང་ཡོད་ལ། །ཤེས་བྱ་ལ་ཡང་སྟོན་པ་ཡིས། །སྒྲིབ་པ་ཟད་པར་བརྗོད་པ་གང་། །དེ་ལ་ཁོ་བོས་མཚར་དུ་བརྩིས། །ཞེས་བྱ་བ་ཡིན་ཏེ། ཤཱནྟི་པ་ལྟར་ན། ཆོས་རྣམས་་་་མཚན་ཉིད་ཡོད་པ་དེ་ཁོ་ན་བཞིན་དུ་དེ་དག་གི་སྟོན་པས་ཤེས་བྱའི་སྒྲིབ་པ་ཟད་པར་སྟོན་པའི་གཞན་གྱིས་བརྗོད་པ་གང་ཡིན་པ་འདི་ལ་བྱམས་པ་ཁོ་བོས་མཚར་དུ་བརྩིས་པ་ཡིན་ཏེ། དེ་དག་ནི་མཚན་ཉིད་ཇི་ལྟ་བ་བཞིན་དུ་ཡོད་པ་མ་ཡིན་ཏེ་དཔྱད་མི་བཟོད་པའི་ཕྱིར་རོ། །ཆོས་རྣམས་མཚན་ཉིད་ཡོད་པ་དེ་ཁོ་ན་བཞིན་དུ་ཤེས་བྱའི་སྒྲིབ་པ་ཟད་པ་ཡང་མ་ཡིན་ཏེ། ཆོས་རྣམས་དེ་ཁོ་ན་བཞིན་དུ་ཡོད་ན་ལོག་པའི་ཤེས་པ་ལ་ཁྱབ་པར་བྱེད་པའི་་་

༄༅། །ཤེས་བྱའི་སྒྲིབ་པ་སྤང་དེ་སྤོང་བའི་གཉེན་པོ་ནི་ཕྱོགས་དང་མི་ལྡན་པའི་ཕྱིར་རོ། །རཏ་གིར་ལྟར་ན། གཟུགས་སོགས་ཀྱི་ཆོས་རྣམས་བདེན་པར་ཡོད་ཅིང་དེ་མཁྱེན་པའི་སངས་རྒྱས་ཀྱི་ཤེས་བྱའི་སྒྲིབ་པ་་་་་་རྣམས་ཟད་པར་བརྗོད་པ་འདི་ལ་བྱམས་པ་ཁོ་བོས་མཚར་དུ་བརྩིས་ཏེ། གཟུགས་ལ་སོགས་པར་བརྟག་བཟོད་པ་ཉིད་དེར་སྒྲོ་འདོགས་པའི་ཤེས་བྱའི་སྒྲིབ་པའི་ནུས་མཐུས་ཏེ། དེས་ན་ཤེས་བྱའི་སྒྲིབ་པ་ཇི་ལྟར་ཟད་ཅེས་དགོངས་སོ། །གསེར་ལྟར་ན། གཟུགས་ལ་སོགས་པའི་ཆོས་རྣམས་ཀྱང་ཡང་དག་པར་ཡོད་པར་ཁས་ལེན་ལ། ཤེས་བྱ་གཟུང་བ་ལ་སྒྲིབ་པ་སྟེ་རྣམ་པར་རྟོག་པ་ཟད་ཅིང་འགོག་པར་ཡང་སྟོན་པ་ལ་གཞན་གྱིས་བརྗོད་་པ་གང་ཡིན་པ་འདི་ནི་ཕན་ཚུན་འགལ་བ་ཡིན་པའི་ཕྱིར་མཚར་དུ་བརྩིས་ཏེ། འདི་ནི་མི་སྲིད་དོ་ཞེས་འཕགས་པ་བྱམས་པ་ཁོ་བོས་དགོངས་སོ། །ཨ་བྷ་ཡ་ལྟར་ན། དངོས་པོ་ལ་མངོན་པར་ཞེན་པ་མ་སྤངས་པས་ཀྱང་་་་ཤེས་བྱའི་སྒྲིབ་པ་སྤོང་བ་ནི་ངོ་མཚར་ཆེ་སྟེ། དེའི་ཚེ་མི་མཐུན་ཕྱོགས་དང་གཉེན་པོ་དག་སྤང་གཉེན་དུ་སྦྱོར་བ་མེད་པའི་ཕྱིར་རོ། །མདོར་ན་ངག་དོན་ནི། ཤེས་བྱ་ཆོས་ཅན། དངོས་སྨྲ་བ་གཞན་གྱིས་གཟུགས་་་་་་་སོགས་ཀྱི་ཆོས་རྣམས་ཀྱང་བདེན་པར་ཡོད་ལ། སྟོན་པ་སངས་རྒྱས་ཀྱི་ཤེས་སྒྲིབ་ཟད་པར་སྤངས་པར་བརྗོད་ཅིང་དམ་བཅས་པ་མི་འཐད་པར་ཐལ། བདེན་དངོས་ཡོད་ན་རྶཱ་ངས་རྒྱས་ཀྱིས་ཤེས་སྒྲིབ་ཟད་པར་སྤངས་པ་་་་

ཡིན་པར་འགལ་བས་སོ། །བསལ་བ་ཁས་སོ། །ཡང་ན། ཤེས་བྱ་ཆོསཅན། བདེན་འཛིན་སྤང་དུ་མི་རུང་བ་ཐལ། བདེན་དངོས་གྲུབ་པས་སོ། །ཁྱབ་སྟེ་ཐེག་བསྡུས་ལས། དོན་ནི་དོན་དུ་གྲུབ་གྱུར་ན། །ཤེས་པ་རྟོགས་པ་མེད་མི་འགྱུར། །ཞེས་སོ། །འདོད་ན་སངས་རྒྱས་ཀྱི་ཤེས་སྒྲིབ་ཟད་པར་མ་སྤངས་པར་ཐལ། བདེན་འཛིན་སྤང་དུ་མི་རུང་བས་སོ། །ཁྱབ་སྟེ། སྔ་མ་ལས། དེ་མེད་པས་ན་སངས་རྒྱས་ཉིད། །ཐོབ་པར་འཐད་པ་མ་ཡིན་ནོ། །ཞེས་སོ། །ཀྱང་ཡང་གཉིས་ནི་སྔ་ཕྱི་བསྡུས་པའོ། །སློབ་དཔོན་ལྟར་ན། གཞན་གྱིས་བརྟགས་པའི་བདེན་དངོས་མི་འཐད་པར་སྒྲུབ། བདེན་དངོས་འཐད་ན་གཉེན་པོས་བྱ་བ་མི་་་་བྱེད་པར་འགྱུར། ནང་འགལ་བརྗོད་པ་དངོས་དང་གསུམ་ལས། དང་པོ་ལ་སྐྱེ་འཇིག་བྱེད་པའི་རྟགས་ཀྱིས་ཕྱི་རོལ་པས་བརྟགས་པའི་བདེན་དངོས་མི་འཐད་པར་སྒྲུབ་སྟེ་བདེན་མེད་དུ་གཏན་ལ་དབབ། ལྷན་ཅིག་་་་་་་དམིགས་ངེས་ཀྱི་རྟགས་ཀྱིས་ཉན་ཐོས་པས་བརྟགས་པའི་བདེན་དངོས་མི་འཐད་པར་སྒྲབ་སྟེ་སེམས་ཙམ་དུ་གཏན་ལ་དབབ། གཟུང་བ་མེད་པའི་རྟགས་ཀྱིས་རྣམ་བདེན་པས་བརྟགས་པའི་བདེན་དངོས་མི་འཐད་པར་སྒྲུབ་་སྟེ་གཟུང་འཛིན་གཉིས་མེད་དུ་གཏན་ལ་ངབབ། རྟེན་འབྲེལ་གྱི་རྟགས་ཀྱིས་རྣམ་རྫུནེ་པས་བརྟགས་པའི་བདེན་དངོས་མི་འཐད་པར་སྒྲུབ་སྟེ་མཐའ་བྲལ་དུ་གཏན་ལ་དབབ་པ་དང་བཞི་ལས། དང་པོ་ནི། དངོས་སྨྲ་བ་་

༄༅། །གཞན་གྱིས་བདེན་དངོས་ཡོད་པར་འདོད་པ་དེ་ལ་སྟེ་འདོད་པ་རྣམས་ཀྱི་ནང་ན་ཕྱི་རོལ་པ་ཁ་ཅིག་ན་རེ། ཕུང་པོ་ལྔ་རྟག་གཅིག་རང་དབང་ཅན་གྱི་བདག་དུ་ཡོད་དོ་ཞེ་ན། དེ་མི་འཐད་པར་སྒྲུབ་པ་ནི།ཕུང་པོ་ལྔ་ཆོས་ཅན། རྟག་གཅིག་རང་དབང་ཅན་གྱི་བདག་ཏུ་མེད་དེ། སྐྱེ་འཇིག་བྱེད་པའི་ཕྱིར། ཁྱབ་སྟེ། དེ་ལྟ་བུའི་བདག་དེ་སྐྱེ་འཇིག་གིས་སྟོང་པའི་ཕྱིར། རྟགས་གྲུབ་སྟེ་འདུས་བྱས་ཡིན་པས་སོ། །ཁྱབ་་་་སྟེ་།་ ལུང་ལས། ཀྱེ་མ་འདུས་བྱས་རྣམས་མི་རྟག །སྐྱེ་ཞིང་འཇིག་པའི་ཆོས་ཅན་ཡིན། །ཞེས་སོ། །ཡང་ཕུང་པོ་ལྔ་དེ་ལྟ་བུའི་བདག་ཏུ་བདེན་པར་མེད་དེ། དེ་ལྟ་བུའི་བདག་དེས་དབེན་པའི་རྟེན་འབྲེལ་སྐྱེ་བ་་་་འཇིག་པ་ཆོས་ཅན་གྱི་ཕུང་པོ་དང་ཁམས་ལ་སོགས་པ་ལ་ཡང་དག་པར་དམིགས་ཏེ་བདག་མེད་དོ་སྙམ་དུ་བསྒོམས་པས་སྒོམ་པ་རྫོགས་པ་ན། དེ་རྣམས་ལ་བདག་ཏུ་མངོན་པར་ཞེན་པ་ཡོངས་སུ་བོར་ནས་བདག་མེད་པར་་་་རྟོགས་པ་མངོན་དུ་འགྱུར་བས་སོ། །ཉན་ཐོས་ཀྱི་ལྟ་སྒོམ་སྤྱོད་འབྲས་དང་སྦྱར་ན་ལྟ་སྒོམ་སྤྱོད་འབྲས་བཞི་ལས། དང་པོ་ལ། ལྟ་ཡུལ་བདག་མེད་དུ་བསྟན་ལ་དབབ། ལྟ་བའི་ངོ་བོ་ངོས་གཟུང་བ་དང་གཉིས་ལས།དང་པོ་ནི། ཕུང་ཁམས་སྐྱེ་མཆེད་རྣམས་ཆོས་ཅན། རྟག་གཅིག་རང་དབང་ཅན་གྱི་སོགས་སྔར་བཞིན་བྱས་ལ། དེས་ན་གང་ཟག་གི་བདག་གིས་དབེན་པའི་ཕུང་ཁམས་སྐྱེ་མཆེད་རྣམས་ཉན་ཐོས་པའི་ལྟ་བའི་ཡུལ་ཡིན་

ནོ་།་ །རང་དོན་ཡིད་བྱེད་དང་ལྡན་པས་དེ་རྣམས་གང་ཟག་གི་བདག་མེད་པར་རྟོགས་པའི་ཐེག་པ་ཆུང་ངུའི་ཤེས་རབ་དེ་ཉན་ཐོས་པའི་ལྟ་བའི་ངོ་བོ་ཡིན་ནོ། །གཉིས་པ་སྒོམ་པ་ནི། རང་དོན་ཡིད་བྱེད་དང་ལྡན་པས་་་་་་་གང་ཟག་གི་བདག་དེས་དབེན་པའི་རྟེན་འབྲེལ་སྐྱེ་བ་དང་འཇིག་པའི་ཆོས་ཅན་གྱི་ཕུང་པོ་ལ་སོགས་པ་ལ་ཡང་དག་པར་དམིགས་ཏེ་བདག་མེད་དོ་སྙམ་དུ་ངེས་པར་བྱས་ནས་རྩེ་གཅིག་ཏུ་གནས་ཏེ་སྒོམ་མོ། །དེས་ན་རང་་་་་་་དོན་ཡིད་བྱེད་དང་ལྡན་པས་དེ་ལྟ་བུའི་དམིགས་ཡུལ་ལ་དམིགས་ཏེ་གང་ཟག་གི་བདག་མེད་པར་རྟོགས་ནས་སྒོམ་པའི་ཐེག་པ་ཆུང་ངུའི་ཏིང་ངེ་འཛིན་དེ་ཉན་ཐོས་པའི་སྒོམ་པ་ཡིན་ནོ། །གསུམ་པ་སྤྱོད་པ་ནི། ཉན་ཐོས་་་་་པས་མི་དགེ་བཅུ་སྤོང་ཞིང་དགེ་བཅུ་ལ་སྤྱོད་པ་དང་སྦྱངས་པའི་ཡོན་ཏན་བཅུ་གཉིས་དང་སྦྱིན་སོགས་ལ་སྤྱོད་པའོ། །བཞི་པ་འབྲས་བུ་ནི། དེ་ལྟར་བལྟས་ཤིང་བསྒོམས་པས་སྒོམ་པ་རྫོགས་པ་ན། དེ་རྣམས་ལ་བདག་་་ཏུ་མངོན་པར་ཞེན་པ་ཡོངས་སུ་བོར་ནས་དེ་རྣམས་བདག་མེད་པར་རྟོགས་པ་མངོན་སུམ་དུ་གྱུར་པ་དང་མྱང་འདས་གཉིས་སོ། །གཞི་ལམ་འབྲས་བུ་གསུམ་དུ་བསྡུ་ན། བདག་གིས་དབེན་པའི་ཕུང་ཁམས་སྐྱེ་མཆེད་རྣམས་ཉན་ཐོས་པས་ཤེས་པར་བྱ་བའི་ཡུལ་ཡིན་པས་གཞི་ཡིན་ནོ། །ལྟ་སྒོམ་གཉིས་ལམ་མོ། །མདོར་ན་དེ་ལྟ་བུའི་ལྟ་སྒོམ་སྤྱོད་འབྲས་རྣམས་བདག་མེད་དམ་ཇི་སྙེད་པ་ལ་དམིགས་པའི་རྣལ་འབྱོར་གྱི་ས་ཡིན་ཏེ། ཆོས་ཉིད་

༄༅། །རང་གེ་ངོ་བོ་ཉིད་ལས་མི་གཡོ་བར་ཐ་དད་པར་ཐམས་ཅད་ལ་སྣང་བ་ཞེས་བྱ་བ་ཐེག་པ་ཆེན་པོའི་མདོ་ལས་འཁོར་ཕལ་པོ་ཆེ་དེ་དག་ལས་ཀྱང་། ཁ་ཅིག་གིས་ནི་ཆོས་ཐམས་ཅད་ཇི་ལྟར་སྣང་བ་བཞིན་དུ་ཡོད་་པའི་ཆོས་བསྟན་སྙམ་སྟེ་དེ་ལ་ངེས་པར་འཛིན་ཅིང་རྟོག་པར་བྱེད་དོ་ཞེས་སོ། །རང་སངས་རྒྱས་ཀྱི་ལྟ་སྒོམ་སྤྱོད་འབྲས་དེས་རིགས་འགྲེའོ། །ཁ་ཅིག་གིས་ཆོས་བཤེས་ཀྱིས་དེ་ལ་སྐྱེ་བ་དང་འཇིག་རྔ།་སྟོང་པའི་ཕྱིར་ཞེས་བྱ་བ་ལ་སོགས་པ། སྙིང་པོའི་དོན་སྒོམ་པ་རིགས་པ་ཡིད་ལ་བྱ་བ་འདི་ནོདབུ་མའི་བསྟན་བཅོས་ལས་གསལ་བས་འདིར་བདག་གིས་མི་བསམ་མོ་ཞེས་དང་། སྙིང་པོའི་དོན་སྒོམ་པའི་དབང་དུ་བྱཚོས་ཏེ་སློབ་དཔོན་གྱི་ཞལ་སྔ་་་་་ནས་རྩེ་མོའི་མངོན་པར་རྟོགས་པའི་སྐབས་སུ་དེ་ལ་སྐྱེ་བ་དང་འཇིག་པས་སྟོང་ཞེས་སོགས་དང་། གསེར་གླིང་པས། ནང་གི་མུ་སྟེགས་པ་རྣམས་ཀྱིས་བྱང་ཆུབ་པའི་ཐབས་ཐབས་མ་ཡིན་པར་བསྟན་པའི་སྐབས་སུ་ཐམས་་ཅད་དུ་འགྲོ་བ་བདག་མེད་པ་སྟོན་པ་ནི་ཞེས་གསུངས་པས་འདི་རྣམས་བྱང་སེམས་ཉིད་ལ་སྦྱར་བར་རིགས་སོ་ཟེར་བ་ཅི་བྱང་སེམས་དབུ་མ་པ་ཉིད་ལ་སྦྱོར་རམ། སེམས་ཙམ་པ་དང་གཉིས་ཀ་ལ་སྦྱོར། དང་པོ་ལྟར་ན་མི་་རིགས་ཏེ་བདེན་དངོས་འདོད་པའི་དབུ་མ་པ་མེད་པས་སོ། །གཉིས་ཀ་ལ་སྤྱོར་ན་དང་པོ་འདི་དབུ་མ་པ་ལ་མི་རིགས་ཏེ་རྒྱུ་མཚན་སྔ་མ་བཞིན་ནོ། །སེམས་ཙམ་པ་ལ་མི་རིགས་ཏེ། ཕྱི་རོལ་གྱི་དོན་སེམས་ཙམ་པའི་་་་་་་

ལུགས་ལ་མེད་དེ། སུམ་ཅུ་པར། བདག་དང་ཆོས་སུ་ཉེར་འདོད་པ། །སྣ་ཚོགས་དག་ནི་གང་བྱུང་བ། །དེ་ནི་རྣམ་པར་ཤེས་པར་འགྱུར། །ཞེས་གསུངས་ཤིང་། ཙམ་སྨོས་པ་ནི་སེམས་ལས་གཞན་དགག་པའི་་་ཆེད་ཡིན་པས་སོ། །ཆོས་བཤེས་དང་གསེར་གླིང་པས་ཀྱང་མཐར་དབུ་མ་པ་ལ་སྐྱེལ་བའི་ཕྱིར་སྙིང་པོའི་དོན་སྒོམ་པ་དང་། ཐམས་ཅད་དུ་འགྲོ་བའི་བདག་མེད་པ་སྟོན་པར་བཤད་ཀྱིས་ཐམས་ཅད་དབུ་མ་པ་ལ་སྦྱོར་བར་་བཤད་པ་མ་ཡིན་ཏེ། གསེར་གླིང་པས། སྔ་མ་སྔ་མ་བསལ་བའི་ཕྱིར་ཕྱི་མ་ཕྱི་མ་སྒོམ་པར་གསུངས་ཤིང་། ཆོས་བཤེས་ཀྱིས་ཀྱང་། ལོག་པར་རྟོག་པའི་ཕྱོགས་སྨད་པ་དང་བཅས་པར་བརྗོད་པ་འདི་ལ་བརྟེན་ཏེ་་་་་་་སྒོམ་ཞེས་གསུངས་སོ། །དེས་ན་གང་ཟག་གཅིག་ཉན་ཐོས་སེམས་ཙམ་དབུ་མ་པའི་ཐེག་པ་ལ་རིམ་གྱིས་འཇུག་པའི་དབང་དུ་བྱས་ནས། སློབ་དཔོན་གྱིས་གསུངས་ཤིང་གསེར་གླིང་པས་ཀྱང་དེ་བཞིན་དུ་དགོངས་པ་་་་་་་བླངས་སོ། །རྒྱས་པར་ངག་ལས་ཤེས་དགོས་སོ། །གཉིས་པ་ནི། བདེན་དངོས་ཡོད་པར་འདོད་པ་རྣམས་ཀྱི་ནང་ནས་ཉན་ཐོས་ཁ་ཅིག་ན་རེ། ཕྱི་རོལ་གྱི་རྡུལ་ཕྲ་རབ་བདེན་པ་བ་ཡོད་དོ་ཞེ་ན། དེ་མི་འཐད་པར་་་སྐྱབ་པ་ནི། ཤེས་བྱ་ཆོས་ཅན། གཟུགས་ལ་སོགས་པར་སྣང་བ་འདི་ནི་སེམས་ཙམ་ཁོ་ན་ཡིན་གྱི་ཕྱི་རོལ་གྱི་དོན་ནི་མེད་དེ། དོན་སྔོན་པོ་སོགས་སུ་སྣང་བ་དང་དེ་འཛིན་པའི་བློ་དག་སྟེ་གཉིས་ལྷན་ཅིག་དམིགས་ངེས་་

༄ཚོ། །ཡིན་པའི་ཕྱིར་དང་། ཡང་ཤེས་བྱ་ཆོས་ཅན། ཕྱི་དོན་བདེན་པ་མེད་པའི་ཕུང་པོ་ཁམས་སྐྱེ་མཆེད་ལ་དམིགས་ཏེ། འདི་ནི་སེམས་ཙམ་ཁོ་ན་ཡིན་གྱི་ཕྱི་རོལ་གྱི་དོན་མེད་དོ་ཞེས་བྱ་བར་ངེས་པར་བྱས་་་་་་་ནས་རྩེ་གཅིག་ཏུ་ཡིད་ལ་བྱེད་ཅིང་བསྒོམས་པས་སྒོམ་པ་རྫོགས་པ་ན། འཛིན་པ་སྔོ་སོགས་ཀྱི་རྣམ་པ་ཅན་གྱི་སེམས་ལ་མངོན་པར་ཞེན་པ་ཡོངས་སུ་མ་བོར་བའི་སྒོ་ནས་དེ་རྣམས་ལ་ཕྱི་རོལ་གྱི་དོན་དུ་མངོན་པར་ཞེན་པ་་་་་་་སྤངས་པར་འགྱུར་བས་སོ། །རྣམ་བདེན་པའི་ལྟ་སྒོམ་སྤྱོད་འབྲས་དང་སྦྱར་ན། ལྟ་བ་ལ་ལྟ་ཡུལ་སེམས་ཙམ་དུ་གཏན་ལ་དབབ། ལྟ་བའི་ངོ་བོ་ངོས་གཟུང་བ་གཉིས་ལས། དང་པོ་ནི། ཤེས་བྱ་ཆོས་ཅན་ནས་སྔར་བཞིན་བྱས་ལ། དེས་ན་ཕྱི་རོལ་གྱི་དོན་གྱིས་དབེན་བའི་ཕུང་པོ་ལ་སོགས་པར་སྣང་བ་འདི་སེམས་ཙམ་རྣམ་བདེན་པའི་ལྟ་བའི་ཡུལ་ཡིན། གཉིས་པ་ངོ་བོ་ནི། ཕུང་པོ་སོགས་སུ་སྣང་བ་འདི་སེམས་སུ་བདེན་ཅིང་ཕྱི་་་་་རོལ་དོན་དུ་མེད་པར་རྟོགས་པའི་ཤེས་རབ་དེ་སེམས་ཙམ་རྣམ་བདེན་པའི་ལྟ་བའི་ངོ་བོ་ཡིན། སྒོམ་པ་ནི། ཕུང་པོ་ལ་སོགས་པར་སྣང་བ་འདི་ནི་སེམས་ཙམ་་ཁོ་ན་ཡིན་གྱི་ཕྱི་རོལ་གྱི་དོན་ནི་མེད་དོ་ཞེས་བྱ་བར་ངེས་པར་་་བྱས་ནས་རྩེ་གཅིག་ཏུ་ཡིད་ལ་བྱེད་ཅིང་སྒོམ་པའི་ཏིང་ངེ་འཛིན་དེ་རྣམ་བདེན་པའི་སྒོམ་ཡིན་ནོ། །སྒོམ་པའི་འབྲས་བུ་ནི། དེ་ལྟར་བསྒོམ་པས་སྒོམ་པ་རྫོགས་པ་ན་འཛིན་པ་སྔོ་སོགས་ཀྱི་རྣམ་པ་ཅན་གྱི་སེམས་ལ་མངོན་་་་་

པར་ཞེན་པ་ཡོངས་སུ་མ་བོར་བའི་སྒོ་ནས་དེ་རྣམས་ལ་ཕྱི་རོལ་གྱི་དོན་དུ་མངོན་པར་ཞེན་པ་སྤངས་པའོ། །སྤྱོད་པ་ནི། གཞན་དོན་དུ་སྦྱིན་སོགས་དང་དགེ་བཅུ་སོགས་ལ་སྤྱོད་ཅིང་བྱང་ཆུབ་མཆོག་ཏུ་སེམས་བསྐྱེད་པའོ། །གཞི་ལམ་འབྲས་བུ་གསུམ་དུ་བསྡུ་བ་ནི་སྔར་བཞིན་ཏེ་མདོར་ན་དེ་ལྟ་བུའི་ལྟ་སྒོམ་སྤྱོད་འབྲས་རྣམས་ནི་སེམས་ཙམ་ལ་དམིགས་པའི་རྣལ་འབྱོར་གྱི་ས་ཡིན་ཏེ། མདོ་སྔ་མ་ལས། ཁ་ཅིག་གིས་ནི་ཆོས་ཐམས་ཅད་ནི་་་་་་་སེམས་ཙམ་ལས་མ་གཏོགས་པ་གཞན་མེད་པའི་ཆོས་བསྟན་ནོ་སྙམ་སྟེ་དེ་ལ་ངེས་པར་འཛིན་ཅིང་རྟོགས་པར་བྱེད་དོ་ཞེས་སོ། །ཁ་ཅིག་གིས་འདིར་རང་སངས་རྒྱས་ལ་སྦྱོར་བ་མི་འཐད་དེ། བྱང་ཆུབ་སེམས་དཔའི་ས་་་་་་་ལས་རང་སངས་རྒྱས་རྣམས་ནི་ཉན་ཐོས་ཇི་ལྟ་བ་བོ། ་ན་བཞིན་དུ་རིག་པར་བྱའོ། །དེ་ཅིའི་ཕྱིར་ཞེ་ན། དེ་ནི་ཉན་ཐོས་རྣམས་དང་ལམ་གྱི་རྣམ་པ་མཚུངས་པའི་ཕྱིར་རོ་ཞེས་སོ། །རྣམ་བདེན་པ་ལ་སྣ་ཚོགས་གཉིས་མེད་་་་པ་།་ གཟུང་འཛིན་གྲངས་མཉམ་པ། སྒོ་ང་ཕྱེད་ཚལ་བ་དང་གསུམ། དང་པོ་ནི། བློ་གཅིག་ལ་རྣམ་པ་སྣ་ཚོགས་སུ་སྣང་བ་དེ་སྣང་མཁན་བློ་དེའི་བདག་ཉིད་ཡིན་པར་འདོད་དེ། དབུ་མ་རྒྱན་ལས། ནང་ལས་་་་གཞན་དུ་ཡོངས་ཆད་ནས། །ཕྱི་རོལ་གྱི་ནི་ཆ་ལྟར་སྣང་། །ཐ་དད་མེད་ཤེས་ཐ་དད་དུ། །རབ་ཏུ་སྣང་བ་བསླད་པ་ཡིན། །ཞེས་སོ། །གཉིས་པ་ནི། སྣང་མཁན་ཤེས་པ་དང་དེ་ལ་སྣང་བའི་རྣམ་པ་གྲངས་མཉམ་

༄༅། །དུ་འདོད་དེ། རྒྱན་ལས། ཅི་སྟེ་རྣམ་པའི་གྲངས་བཞིན་དུ། །རྣམ་པར་ཤེས་པ་ཁས་ལེན་ན། །ཅེས་སོ། །གསུམ་པ་ནི། ནང་དུ་སྣང་བའི་རྣམ་ཤེས་དང་ཕྱི་ཡུལ་གྱི་རྣམ་པ་གཉིས་སྒོ་ང་ཕྱེད་ཚལ་་་་བ་ལྟར་རྫས་ཐ་དད་དུ་འདོད་དེ། རྒྱན་ལས། ནང་དུ་སྣང་བའི་རྣམ་ཤེས་གཞན། །ཕྱི་རོལ་སྣང་བ་གཞན་ཡིན་ཏེ། །ཞེས་སོ། །གསུམ་པ་ནི། བདེན་དངོས་ཡོད་པར་འདོད་པ་རྣམས་ཀྱི་ནང་ནས་སེམས་ཙམ་་་་་་རྣམ་བདེན་པ་ཁ་ཅིག་ན་རེ། དོན་སྔོ་སོགས་སུ་སྣང་བའི་རྣམ་པ་སེམས་སུ་བདེན་ནོ་ཞེ་ན། དེ་མི་འཐད་པར་སྒྲུབ་པ་ནི། ཤེས་བྱ་ཆོས་ཅན། སྔོ་སོགས་སུ་སྣང་བའི་འཛིན་པ་བདེན་པ་བ་མེད་དེ། གཟུང་བྱ་སྔོ་་་་་་་སོགས་བདེན་པ་བ་མེད་པའི་ཕྱིར། ཁྱབ་སྟེ། སུམ་ཅུ་པ་ལས། གཟུང་བ་མེད་ན་དེར་འཛིན་མེད། །ཅེས་སོ། །ཡང་ཤེས་བྱ་ཆོས་ཅན། སྔོ་སོགས་སུ་སྣང་བའི་འཛིན་པ་བདེན་པ་བ་མེད་དེ། གཟུང་འཛིན་་་་་གཉིས་སུ་སྣང་བ་མེད་པའི་ཡེ་ཤེས་འབའ་ཞིག་འདི་ཡང་དག་པར་ཡོད་པའི་ངོ་བོ་ཡིན་ནོ་སྙམ་དུ་ངེས་པར་བྱས་ནས་གཟུང་བ་མེད་ན་འཛིན་པ་མེད་དོ་སྙམ་དུ་ངེས་པར་སེམས་པས་རྩེ་གཅིག་ཏུ་ཡིད་ལ་བྱེད་ཅིང་བསྒོམས་པས་་་་སྒོམ་པ་རྫོགས་པ་ན་འཛིན་པ་སྔོ་སོགས་ཀྱི་རྣམ་པ་མཚན་ཉིད་རང་བཞིན་རྣམ་པར་རིག་པ་སེམས་ཙམ་དུ་ཞེན་པ་དེ་ཡང་བསལ་བ་སྟེ་སྤངས་པར་འགྱུར་བས་སོ། །ཡང་གི་དོན་སྔོ་སོགས་སུ་སྣང་བ་ཕྱི་རོལ་ཏུ་ཞེན་པ་སྤངས་་་་

པར་མ་ཟད་དེ་སེམམེ་སུ་ཞེན་པ་ཡང་སྤངས་ཞེས་སོ། །རྣམ་རྫུན་པའི་ལྟ་སྒོམ་སྤྱོད་འབྲས་དང་སྦྱར་ན་ལྟ་བ་ལ། ལྟ་བའི་ཡུལ་གཟུང་འཛིན་གཉིས་མེད་དུ་གཏན་ལ་དབབ། ལྟ་བའི་ངོ་བོ་ངོས་བཟུང་བ་དང་གཉིས་ལས།དང་པོ་ནི། ཤེས་བྱ་ཆོས་ཅན། སྔོ་སོགས་སུ་སྣང་བའི་འཛིན་པ་བདེན་པ་བ་མེད་དེ་གཟུང་བྱ་སྔོ་སོགས་བདེན་པ་བ་མེད་པས་སོ། །དེས་ན་གཟུང་འཛིན་གཉིས་ཀྱིས་དབེན་པའི་ཕུང་པོ་ལ་སོགས་པར་སྣང་བ་འདི་་་་་་་སེམས་ཙམ་རྣམ་རྫུན་ལྟ་བའི་ཡུལ་ཡིན་ལ། ལྟ་བའི་ངོ་བོ་ནི། གཟུང་འཛིན་གཉིས་སུ་སྣང་བ་མེད་པའི་ཡེ་ཤེས་ཡང་དག་པར་ཡོད་པའི་ངོ་བོ་ངེས་ཤིང་ཕུང་པོ་ལ་སོགས་པར་སྣང་བ་འདི་སེམས་སུ་བདེན་པ་མེད་པར་་་་་་་རྟོགས་པའི་ཤེས་རབ་དེ་རྣམ་རྫུན་པའི་ལྟ་བའི་ངོ་བོ་ཡིན་ནོ། །སྒོམ་པ་ནི། གཟུང་འཛིན་གཉིས་སུ་སྣང་བ་མེད་པ་ཡེ་ཤེས་ཡང་དག་པར་ཡོད་པའི་ངོ་བོ་ཡིན་པར་ངེས་པར་བྱས་ནས་སྔོ་སོགས་སུ་སྣང་བ་སེམས་སུ་བདེན་་་པ་མེད་པར་རྩེ་གཅིག་ཏུ་ཡིད་ལ་བྱེད་ཅིང་སྒོམ་པའི་ཏིང་ངེ་འཛིན་དེ་སེམས་ཙམ་རྣམ་རྫུན་པའི་སྒོམ་པ་ཡིན་ནོ། །སྤྱོད་པ་སྔར་བཞིན་ནོ། །འབྲས་བུ་ནི། དེ་ལྟར་བསྒོམས་པས་སྒོམ་པ་རྫོགས་པ་ན་འཛིན་པ་སྔོ་སོགས་་་ཀྱི་རྣམ་པའི་རང་བཞིན་རྣམ་རིག་སེམས་ཙམ་དུ་ཞེན་པ་སྤངས་པའོ། །གཞི་ལམ་འབྲས་བུ་གསུམ་དུ་བསྡུ་བ་སྔར་བཞིན་ནོ། །མདོར་ན་དེ་ལྟ་བུའི་ལྟ་སྒོམ་སྤྱོད་འབྲས་རྣམས་ནི་དེ་བཞིན་ཉིད་ལ་དམིགས་པའི་རྣལ་འབྱོར་་་་

༄༅། །གྱི་ས་ཡིན་ཏེ། མདོ་སྔ་མ་ལས། ཁ་ཅིག་གིས་ནི་སེམས་ཉིད་ཀྱང་སྐྱོ།་སྐྱེས་པར་བདག་ལ་ཆོས་སྟོན་ནོ་སྙམ་སྟེ་དེ་ལ་ངེས་པར་འཛིན་ཅིང་རྟོག་པར་བྱེད་དོ་ཞེས་སོ། །རྣམ་རྫུན་པ་ནི་རྣམ་པར་ཤེས་པ་ཤེལ་་རྡོ་དག་པ་ལྟ་བུ་སྔོ་སོགས་ཀྱི་རྣམ་པའི་ཁྱད་པར་དུ་མ་གྱུར་པ་ལ། དཔེར་ན་སྒྱུ་མའི་སྔགས་རྫས་ཀྱིས་མིག་ཤེས་པ་སླད་པས་འཇིམ་དུམ་སོགས་ལ་རྟ་གླང་སོགས་སུ་སྣང་བ་བཞིན་དུ་ཐོག་མ་མེད་པའི་བག་ཆགས་ཀྱི་མཐུ་་་་་་་ལས་སྔོ་སོགས་སུ་སྣང་བ་དེ་སེམས་སུ་རྫུན་པར་འདོད་དོ། །དེ་ལ་དབྱེ་ན་དྲི་བཅས་དྲི་མེད་གཉིས་སོ། །དེ་གཉིས་ཀྱི་ཁྱད་པར་སངས་རྒྱས་ཀྱི་ས་ན་རྫུན་པའི་སྣང་བ་ཡོད་པར་འདོད་པ་དང་མེད་པར་འདོད་པའམ། སྒྲོ་་་བཏགས་ཀྱི་རྣམ་པར་ཤེས་པ་དང་འབྲེལ་བར་འདོད་པ་དང་མི་འདོད་པའོ། །རྣམ་བདེན་རྫུན་གྱི་ཁྱད་པར་སྔོ་སོགས་ཀྱི་རྣམ་པ་སེམས་སུ་བདེན་པར་འདོད་པ་དང་རྫུན་པར་འདོད་པའོ། །བཞི་པ་རྟེན་འབྲེལ་གྱི་རྟགས་་་་་་་ཀྱིས་རྣམ་རྫུན་པས་བརྟགས་པའི་བདེན་དངོས་མི་འཐད་པར་བསྒྲབས་ཏེ་མཐའ་བྲལ་དུ་གཏན་ལ་དབབ་པ་ནི། བདེན་དངོས་འདོད་པ་རྣམས་ཀྱི་ནང་ནས་རྣམ་རྫུན་པ་ཁ་ཅིག་ན་རེ། གཟུང་འཛིན་གཉིས་སུ་སྣང་བ་མེད་་་་པའི་ཡེ་ཤེས་ཡང་དག་པར་ཡོད་དོ་ཞེ་ན། དེ་མི་འཐད་པར་སྒྲོབ་པ་ནི། གཟུང་འཛིན་གཉིས་སུ་སྣང་བ་མེད་པའི་ཡེ་ཤེས་དེ་ཆོས་ཅན། བདེན་པའི་ངོ་བོ་ཉིད་མེད་པ་ཡིན་ཏེ། རྟེན་འབྲེལ་ཡིན་པའི་ཕྱིར། དཔེར་་་་

ན་ས།་པ་བཞིན་ནོ། །ཡང་གི་དོན་ནི་སྔ་མ་སྔ་མའི་དགག་བྱ་རྣམས་བདེན་པ་མེད་པར་མ་ཟད་གཟུང་འཛིན་གཉིས་སུ་སྣང་བ་མེད་པའི་ཡེ་ཤེས་དེ་ཡང་བདེན་པར་མེད་ཅེས་པའོ། །དེས་ན་རྟེན་འབྲེལ་སྣ་ཚོགས་ང་་འདི་ཆོས་ཅན་།་ ཡང་དག་པར་ན་མཐའ་གཅིག་ཏུ་དངོས་པོ་དང་དངོས་མེད་དང་། སོགས་པ་གཉིས་ཀ་དང་གཉིས་ཀ་མ་ཡིན་པར་བཏགས་པའི་ངོ་བོ་དང་བྲལ་བ་ཡིན་ཏེ། རྟེན་འབྲེལ་ཡིན་པའི་ཕྱིར། དཔེར་ན་ནམ་མཁའ་་་་་བཞིན་ནོ། །ཡང་ཤེས་བྱ་ཆོས་ཅན། བདེན་པའི་དངོས་པོ་གྲུབ་པ་སྐྲའི་རྩེ་མོ་བརྒྱར་བཤགས་པའི་ཆ་ཙམ་ཡང་མེད་དེ། ཡང་དག་པར་ན་སྤྲོས་པའི་མཐའ་བཞི་དང་བྲལ་བ་ཡིན་ནོ་སྙམ་དུ་ངེས་པར་བྱས་ནས་རྩེ་གཅིག་་་ཏུ་ཡིད་ལ་བྱེད་ཅིང་བསྒོམས་པས་སྒོམ་པའི་སྟོབས་གྲུབ་པ་ན། སྒྲོ་འདོགས་པ་དང་སྐུར་འདེབས་ཀྱིས་འཁྲུལ་པའི་མཚན་མ་སྟེ་རྒྱུ་བདེན་འཛིན་རགས་པ་ཐམས་ཅད་སྤངས་པ་སྒྱུ་མ་ལྟ་བུ་སྣང་བའི་བློ་རྣམ་པར་མི་རྟོག་པར་སོ་སོ་རང་གིས་རིག་པར་བྱ་བའི་མཉམ་གཞག་གི་ཡེ་ཤེས་ཡང་དག་པར་སྐྱེས་ན་དེ་རྒྱུད་ལ་སྐྱེས་པའི་རྣལ་འབྱོར་པས་ཤེས་བྱའི་སྒྲིབ་པ་བདེན་འཛིན་ཡང་དག་པར་སྤོང་བས་སོ། །དཔེར་ན་བརྡ་ལ་བྱང་བའི་སྐྱེས་བུ་ཁ་ཅིག་་་་་་་གིས་ནོར་བུ་དང་དངུལ་དང་། སོགས་པ་མེ་ལོང་དག་པའི་ནང་དུ་ཤར་བའི་གཟུགས་བརྙན་བདེན་པ་མེད་པར་མཐོང་བའི་ཤེས་པ་བཞིན་ནོ། །ཁ་ཅིག་གིས། ནོར་བུ་དང་དངུལ་ལ་སོགས་པའི་འོད་ལ་ནོར་བུ་སོགས་་་་་

༄༅། །འཛིན་པའི་ཤེས་པ་བཞིན་དུ་འཁྲུལ་པའི་མཚན་མ་ཐམས་ཅད་སྤངས་ཞེས་འབྲུལ་བའི་དཔེར་སྤྱོར། ཆོས་བཤེས་ཀྱིས། ནོར་བུ་དང་དངུལ་ཞེས་དཔེར་སྨོས་པ་ནི་ཡེ་ཤེས་དེའི་དམིགས་པ་དག་ཅིང་ཡིད་དུ་་་་འོང་བ་སྟོན་པའི་དཔེའོ། །སོགས་པ་ཞེས་དཔེ་དུ་མ་སྨོས་པ་ནི་ནོར་བུ་ལ་སོགས་པའི་དངོས་པོ་དག་པ་དུ་མཚོ་ཞིག་སྐྱེས་བུ་མིག་དག་པས་དུས་གཅིག་ཁོ་ནར་མཐོང་ལ་དེ་དག་བླངས་པས་ཕན་པ་བྱེད་པ་ལྟར། མཐོང་ལམ་་་སྐྱེས་པའི་བྱང་ཆུབ་སེམས་དཔའི་དམིགས་པའི་ཡུལ་དུ་ནི་ཀུན་རྫོབ་ཀྱི་དངོས་པོ་མ་ལུས་པ་ལག་མཐིལ་གྱི་ཤིང་ཏོག་ལྟར་གསལ་བར་འགྱུར་ཏེ་དེ་དག་གིས་གནོད་པ་ཡང་མི་བྱེད་ཅིང་སངས་རྒྱས་ཀྱི་བྱང་ཆུབ་ལ་ཡང་ཕན་་་་་་་འདོགས་པར་བྱེད་ཅེས་བསྟན་པའི་ཕྱིར་ཞེས་གསུངས་སོ། །དབུ་མ་པའི་ལྟ་སྒོམ་སྤྱོད་འབྲས་དང་སྦྱར་ན། སྤྲོས་པའི་མཐའ་བཞི་དང་བྲལ་བའི་རྟེན་འབྲེལ་སྣ་ཚོགས་པ་འདི་དབུ་མ་པའི་ལྟ་བའི་ཡུལ་ཡིན་ལ། དེ་ལ་་་་་་་དམིགས་ཏེ་སྤྲོས་པའི་མཐའ་བཞི་དང་བྲལ་བར་རྟོགས་པའི་སྟོང་ཉིད་སྙིང་རྗེའི་སྙིང་པོ་ཅན་གྱི་ཤེས་རབ་དེ་དབུ་མ་པའི་ལྟ་བ། དམིགས་ཡུལ་དེ་ལ་དམིགས་ཏེ་སྤྲོས་པའི་མཐའ་བཞི་དང་བྲལ་བར་ཡང་དག་པར་ངེས་པར་་་་་་བྱས་ནས་རྩེ་གཅིག་ཏུ་ཡིད་ལ་བྱེད་ཅིང་སྒོམ་པའི་སྟོང་ཉིད་སྙིང་རྗེའི་སྙིང་པོ་ཅན་གྱི་ཏིང་ངེ་འཛིན་དེ་དབུ་མ་པའི་སྒོམ་པ་ཡིན་ནོ། །སྤྱོད་པ་ནི། ཕྱིན་དྲུག་རྗེས་དྲན་དྲུག་སྤྱིར་ལེགས་པར་སེམས་པའི་རྣམ་པ་ལྔ་བྱེ་བྲག་ཉེ་་་་་

བར་སེམས་པའི་རྣམ་པར་ལྔ་སྟེ་བསམ་པ་ཕུན་སུམ་ཚོགས་པ་བཅུ་སྦྱོར་བ་ཕུན་སུམ་ཚོགས་པ་དགུ་སྒྲུབ་པ་བཞི་ལ་སོགས་པ་གཞན་དོན་དུ་སྤྱོད་དོ། །འབྲས་བུ་ནི། དེ་ལྟར་བསྒོམས་པས་སྒོམ་པའི་སྟོབས་གྲུབ་པ་ན་ནས།སྤོང་ངོའི་བར་སྔར་བཞིན་ཏེ། མདོར་ན་སྤངས་རྟོགས་མཐར་ཐུག་པ་གཉིས་སོ། །གཞི་ལམ་འབྲས་བུ་གསུམ་དུ་བསྡུ་བ་སྔར་བཞིན་ཏེ། མདོར་ན་དེ་ལྟ་བུའི་ལྟ་སྒོམ་སྤྱོད་འབྲས་རྣམས་སྣང་བ་མེད་པ་ལ་དམིགས་པའི་་་་རྣལ་འབྱོར་གྱི་ས་ཡིན་ཏེ། མདོ་སྔ་མ་ལས། ཁ་ཅིག་གིས་ནི་ཆོས་ཐམས་ཅད་རང་བཞིན་གྱིས་མ་སྐྱེས་པ་ངོ་བོ་ཉིད་ཀྱིས་མི་གནས་པ་ལས་དང་བྱ་བའི་མཐའ་ཐམས་ཅད་དང་བྲལ་བ་རྟོག་པ་དང་། མི་རྟོག་པའི་ཡུལ་་་་་་་ལས་འདས་པ་ཐོག་མ་མེད་པའི་དུས་ནས་སྤྲོས་པ་རྣམ་པར་རྟོག་པའི་ཆོས་བསྟན་ཏོ་སྙམ་སྟེ་དེ་ལ་ངེས་པར་འཛིན་ཅིང་རྟོག་པར་བྱེད་དོ་ཞེས་སོ། །དབུ་མ་པ་ལ་མདོ་སྡེ་སྤྱོད་པ། རྣལ་འབྱོར་སྤྱོད་པའི་དབུ་མ་པ། འཇིག་རྟེན་གྲགས་སྡེ་སྤྱོད་པའི་དབུ་མ་པ་གསུམ། དང་པོ་ནི་ཐ་སྙད་པའི་རྣམ་གཞག་མདོ་སྡེ་པ་དང་མཐུན་པར་རྣམ་གཞག་བྱེད་ལ། གཉིས་པ་སེམས་ཙམ་པ་དང་མཐུན་པར་ཐ་སྙད་ཀྱི་རྣམ་གཞག་བྱེད་ལ། གསུམ་པ་ནི་་་་་་་འཇིག་རྟེན་གྲགས་པ་དང་མཐུན་པར་ཐ་སྙད་ཀྱི་རྣམ་གཞག་བྱེད་དོ། །དེ་ལ་སྔ་མ་གཉིས་རང་རྒྱུད་པ་ཕྱི་མ་ཐལ་འགྱུར་བའོ། །དེ་གཉིས་ཀྱི་ཁྱད་པར་ནི་གཞན་གྱི་འདོད་པ་འགོག་པའི་ཚེ་སྔ་མས་ནི་རང་རྒྱུད་ཀྱི་རྟགས་་་་་་་

༄༅། །འགོད་ཅིང་ཆོས་ཐམས་ཅད་བདེན་མེད་སྒྱུ་མ་ལྟ་བུར་འདོད་དོ། །ཕྱི་མས་ནི་གཞན་གྱི་འདོད་པ་འགོག་པའི་ཚེ་རང་རྒྱུད་ཀྱི་རྟགས་དང་དམ་བཅའ་མི་འཇོག་ཅིང་གཞན་གྱི་འདོད་པ་ཐལ་འགྱུར་གྱི་སྒོ་ནས་་་་་་་འགོག་ཅིང་ཆོས་ཐམས་ཅད་བདེན་པར་ཡོད་མེད་གང་དུ་ཡང་དམ་མི་འཆའོ། །རྒྱས་པར་མ་བྲིས་སོ། །གཉིས་པ་བདེན་དངོས་འཐད་ན་གཉེན་པོས་བྱ་བ་མི་བྱེད་པར་འགྱུར་བ་ལ། གཞན་གྱི་འདོད་པ་བརྗོད་དེ་དགག་་པ་དང་གཉིས་ལས། དང་པོ་ནི། སེམས་ཙམ་པ་དང་ཉན་ཐོས་ཁ་ཅིག་ན་རེ། དངོས་པོ་རྣམས་དོན་དམ་དུ་མེད་པ་དེ་ལྟར་མ་ཡིན་ཏེ་སྐད་ཅིག་མའི་ཆོས་ཤེས་པ་སྟེ་གཟུང་འཛིན་གཉིས་སུ་སྣང་བ་མེད་པའི་ཡེ་ཤེས་དང་་་ཤེས་པ་སྐད་ཅིག་མ་ཙམ་གྱི་ངོ་བོ་དང་། ཤེས་བྱ་སྟེ་གཟུང་བ་བེམས་པོའི་མཚན་ཉིད་རང་བཞིན་རྡུལ་ཕྲ་རབ་རྣམས་ཆོས་ཅན། དོན་དམ་པར་ཡོད་དེ། དེ་རྣམས་བདག་མེད་དུ་རྟོགས་པའི་གཉེན་པོ་སྐྱེད་དུ་མེད་ཅིང་དེ་་རྣམས་བདེན་པར་འཛིན་པའི་བློ་སྤང་དུ་མེད་པའི་རང་གི་ངོ་བོ་འཛིན་པའི་ཕྱིར། དཔེར་ན་དུས་ཐམས་ཅད་དུ་འདུས་མ་བྱས་ནམ་མཁའ་རྫས་མེད་པ་ཙམ་གྱི་ངོ་བོ་འཛིན་པ་བཞིན་ནོ་ཞེ་ན། དེ་དགག་པ་ནི། དེ་ལྟར་་་་་་་ཁས་ལེན་པ་དེའི་ཚེ་དེ་རྣམས་བདེན་འཛིན་གྱི་བློ་ཆོས་ཅན། གཉེན་པོ་རྣམ་པར་མི་རྟོག་པའི་ཡེ་ཤེས་བསྒོམས་པས་ནམ་མཁའ་བཞིན་དུ་དེ་དག་ལ་གནོད་པ་ཅུད་ཟད་ཀྱང་མི་བྱེད་པར་ཐལ། ཁྱོད་ཀྱི་གཉེན་པོ་སྐྱེད་དུ་མེད་

དྲུང་ཁྱོདེ་རང་སྤང་དུ་མེད་པའི་ངོ་བོ་གནས་པས་སོ། །ཀྱང་ནི་གནོད་པ་ཆེན་པོ་མི་བྱེད་པར་མ་ཟད་ཅུང་ཟད་ཀྱང་མི་བྱེད་པའོ། །གསུམ་པ་ནང་འགལ་བརྗོད་པ་དངོས་ནི། འདོད་ན་རྒྱུ་མཚན་དེའི་ཕྱིར། ཤེས་བྱ་་་་་་་ཆོས་ཅན། དངོས་པོར་མངོན་པར་ཞེན་པའི་ཕྱིན་ཅི་ལོག་མི་རྟོག་པ་སྟེ་མ་ལུས་པར་སྤངས་པར་མི་སྲིད་པར་ཐལ་ལོ། །དེས་ན་ནང་གི་མུ་སྟེགས་པ་གཞན་དག་གིས་སྟོན་པ་བཅོམ་ལྡན་འདས་ཀྱིས་ཤེས་བྱའི་སྒྲིབ་པ་རྣམས་རྣམ་པ་ཐམས་ཅད་དུ་སྤངས་པ་གང་ཡིན་པ་དང་། ཤེས་པ་སྐད་ཅིག་མ་དང་རྡུལ་ཕྲ་རབ་ཀྱི་ཆོས་རྣམས་ཀྱང་དོན་ལ་ཡོད་པར་ཁས་ལེན་པ་དེ་ནི་ཆོས་ཅན་ཕན་ཚུན་འགལ་བའི་དོན་ཁས་ལེན་པ་ཡིན་པས་ན། བྱམས་པ་ཁོ་་བོས་མཚར་དུ་བརྩིས་པ་སྟེ་བཞད་གད་ཀྱི་གནས་ཡིན་ནོ། །འདི་རྩ་བའི་དངོས་འགྲེལ་ཡིན་ལ་གོང་མ་རྣམས་ཤུགས་འགྲེལ་ལོ། །འདི་ལ་གསེར་གླིང་པ་ལྟར་ན། ལོག་པའི་དངོས་པོ་ལ་མངོན་པར་ཞེན་ན་ཡང་གལ་ཏེ་་ཉོན་མོངས་པ་ལྡོག་པར་གྱུར་ན། དེའི་ཚེ་སོ་སོའི་སྐྱེ་བོ་རྣམས་ཀྱིས་ཀྱང་ཅིའི་ཕྱིར་ཉོན་མོངས་པ་སྤངས་པར་མ་གྱུར་ཅེས་འཕགས་པ་བྱམས་པས་དགོངས་སོ་ཞེས་གསུངས་སོ། །གསུམ་པ་ཐར་པ་འདོད་པས་མཐའ་བྲལ་་་་ཁས་ལེན་དགོས་པར་བསྟན་པ་ནི། འཐད་པའི་ཕྱོགས་གང་ཡིན་ཞེ་ན། འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་ལྟ། །ཡང་དག་མཐོང་ན་རྣམ་པར་གྲོལ། །

༄༅། །ཞེས་བྱ་བ་ལ་ལྔ་ལས། མཚམས་སྦྱར་བ་ནི། གོང་དུ་བསྟན་པའི་ཚུལ་དེ་ལྟར་དངོས་པོ་དོན་དམ་དུ་ཡོད་པར་འདོད་པའི་ཕྱོགས་བསལ་ཞིང་བཀག་ནས་རང་བཞིན་གྱིས་ངོ་བོ་ཉིད་མེད་པའི་ཕྱོགས་བརྟན་་་་་་པར་མཛད་པའི་སྒོ་ནས་ཐར་པ་བྱང་ཆུབ་ཆེན་པོ་འདོད་པ་རྣམས་ཀྱིས་མཐའ་བྲལ་གྱི་ལྟ་བ་འདི་ཁོ་ན་ཁས་བླངས་པར་བྱའོ་ཞེས་བསྟན་པའི་ཕྱིར་དུ་བར་སྐབས་ཀྱི་ཚིགས་སུ་བཅད་པས་དོན་ལ་གནས་པའི་ཕྱོགས་འཆད་དོ། །བསྡུས་དོན་ལ་ལྟ་བ། སྒོམ་པ། བསྒོམས་པའི་འབྲས་བུའོ། །དང་པོ་ལ་ལྟ་བའི་ཡུལ་མཐའ་བྲལ་དུ་གཏན་ལ་དབབ། ལྟ་བའི་ངོ་པོ་ངོས་གཟུང་བའོ། །དེ་རྣམས་ཚིག་དོན་གྱི་སྒོ་ནས་རྒྱས་པར་འཆད་པ་ནི།དག་ལྡན་ལྟར་ན། གང་གི་ཕྱིར་དོན་དམ་པར་མཚན་ཉིད་སྟོང་པ་ཉིད་ཀྱི་ཆོས་ཉིད་ཙམ་ཡིན་པ་དེའི་ཕྱིར་རྟེན་འབྲེལ་སྣ་ཚོགས་པ་འདི་ལ་བསལ་ཞིང་དོར་བར་བྱ་བ་མི་མཐུན་ཕྱོགས་ཅི་ཡང་མེད་ཅིང་། གཉེན་པོའི་ཕྱོགས་་སུ་གྱུར་པ་བསྣན་པར་བྱ་བ་ཅུང་ཟད་ཀྱང་མེད་དེ་རང་བཞིན་གྱིས་སྐྱེ་བ་མེད་པའི་ཕྱིར་རོ། །འོ་ན་དེ་ལ་ཇི་ལྟར་བལྟ་བར་བྱ་ཞེ་ན། རྟེན་འབྲེལ་སྣ་ཚོགས་པ་ཡང་དག་པ་ཆོས་ཀྱི་དབྱིངས་ཙམ་ཉིད་དུ་ཡང་དག་པ་དེ་ལྟར་ལྟ་་བར་བྱའོ། །དེ་ལྟར་བལྟས་ཤིང་བསྒོམས་པ་ལ་དགོས་པའམ་འབྲས་བུ་ཅི་ཡོད་ཅེ་ན། དེ་ཡང་དག་པ་དེ་ལྟར་མཐོང་ན་བདེན་འཛིན་གྱི་ཤེས་སྒྲིབ་ལས་རྣམ་པར་གྲོལ་བར་འགྱུར་རོ། །སྙིང་པོ་མཆོག་ལྟར་ན། རྟེན་་་་་

འབྲེལ་སྣ་ཚོགས་པ་འདི་ལ་བདག་གཉིས་སྔར་ཡོད་བསལ་བར་བྱ་བ་ཅི་ཡང་མེད་དེ་བདག་གཉིས་གདོད་མ་ནས་མེད་པའི་ཕྱིར་རོ། །བདག་མེད་གཉིས་གསར་དུ་གཞག་པར་བྱ་བ་ཅུང་ཟད་ཀྱང་མེད་དེ་བདག་མེད་གཉིས་་་་་ལ་ཐོག་མཐའ་མེད་པའི་ཕྱིར་རོ། །འོན་ཀྱང་ཡང་དག་པ་བདག་མེད་གཉིས་ལ་ཡང་དག་པ་ཕྱིན་ཅི་མ་ལོག་པ་ཉིད་དུ་ལྟ་བར་བྱའོ། །དེ་ལྟར་བལྟས་པའི་དགོས་པའམ་འབྲས་བུ་གང་གི་ཕྱིར་ན་གང་ཟག་ལ་བདག་མེད་་་་་་་པའི་ཡང་དག་པ་མཐོང་ན་ཉོན་མོངས་པའི་སྒྲིབ་པ་ལས་རྣམ་པར་གྲོལ་བར་འགྱུར་ལ། ཆོས་ལ་བདག་མེད་པ་ཡང་དག་པར་མཐོང་ན་ཤེས་བྱའི་སྒྲིབ་པ་ལས་རྣམ་པར་གྲོལ་བར་འགྱུར་རོ། །གསེར་གླིང་པ་ལྟར་ན།བདེན་གཉིས་ཀྱི་ལྟ་བའི་ཚུལ་ལ་སོགས་པ་འདི་ལ་དོན་དམ་པར་ནང་གི་མུ་སྟེགས་རྣམས་ཀྱིས་དོན་དམ་པར་ཡོད་པ་ལ་སོགས་པར་སྒྲོ་བཏགས་པའི་དེ་ཁོ་ན་ཉིད་ཀྱི་ལྟ་བ་གང་ཡིན་པ་དེ་བསལ་བར་བྱ་བ་དང་། ཕྱི་རོལ་པའི་་མུ་སྟེགས་པ་རྣམས་ཀྱིས་བདག་ལ་སོགས་པར་སྒྲོ་བཏགས་པ་གང་ཡིན་པ་དེས་བསྣན་པར་བྱ་བ་ཅུང་ཟད་མེད་དེ་རྒྱུ་མཚན་གང་གི་ཕྱིར་ན། དེ་ཡོད་ན་བདེན་འཛིན་ལས་གྲོལ་བ་མི་འཐད་པའི་རྒྱུ་མཚན་དེས་ནའོ། །འོ་ན་་མེད་པའི་ལྟ་བར་མི་འགྱུར་རམ་ཞེ་ན། མེད་པར་ལྟ་བ་བསལ་བ་ནི་ཡང་དག་པ་རྟེན་ཅིང་འབྲེལ་པར་འབྱུང་བ་ཉིད་ཀྱི་ཡང་དག་པ་ཇི་ལྟ་བ་བཞིན་དུ་གྲགས་པའི་གཟུགས་ལ་སོགས་པ་ལ་བལྟ་བར་བྱ་ཞིང་ཤེས་པར་བྱའོ། །

༄༅། །དེར་བལྟས་ཤིང་ཤེས་པས་ཅིར་འགྱུར་ཞེ་ན། ཡང་དག་པ་རང་གི་ངོ་བོ་ཉིད་མཐོང་ཞིང་སྒོམ་པར་བྱེད་པ་ན་ཉོན་མོངས་པ་བག་ཆགས་དང་བཅས་པ་ལས་རྣམ་པར་གྲོལ་བས་སངས་རྒྱས་སུ་འགྱུར་རོ། །བུདྡྷ་ཤྲཱི་ལྟར་ན། མསང་ལམ་ལ་སོགས་པས་བསྡུས་པའི་བདག་ཉིད་ཀྱི་ཆོས་འདི་དག་ལ་གདོད་མ་ནས་དེ་ཁོ་ན་ཉིད་ཀྱི་ངོ་བོས་སྔར་ཡོད་བསལ་བར་བྱ་བ་མི་མཐུན་ཕྱོགས་ཀྱི་རྣམ་པ་ཅི་ཡང་མེད་ལ། གསར་དུ་བཞག་་་་་་་པར་བྱ་བ་གཉེན་པོའི་ཕྱོགས་ཅུང་ཟད་ཀྱང་ཡོད་པ་མ་ཡིན་ནོ། །འོན་ཀྱང་མཐོང་ལམ་ལ་སོགས་པར་ཡིན་ལུགས་ལ་དེ་བཞིན་ཉིད་དུ་གཅིག་པའི་མཚན་ཉིད་ཡང་དབ།་པའི་མཐའ་དགག་པ་བསལ་བ་དང་། སྒྲུབ་པ་་་་་་་གཞག་པ་འགའ་ཡང་མ་གྲུབ་པའི་དོན་ཉིད་ལ་ཕྱིན་ཅི་མ་ལོག་པ་ཅན་གྱི་བློ་གྲོས་ཀྱིས་དོན་ཡང་དག་པ་ཉིད་དུ་ལྟ་བར་བྱ་བ་ཡིན་ནོ། །དེ་བས་ན་སྒྱུ་མའི་རྒྱ་ལ་པོ་སྒྱུ་མའི་རྒྱལ་པོ་གཞན་གྱིས་ཕམ་པར་བྱས་པ་ལྟར་མཐར་ཡང་་དག་པའི་མཐའ་འགའ་ཡང་མ་མཐོང་བའི་ཚུལ་གྱིས་མཐོང་ན་ཡོངས་སུ་འཛིན་པ་མཐའ་དག་ལས་རྣམ་པར་གྲོལ་བར་འགྱུར་རོ། །རྣལ་འབྱོར་སྒོམ་པར་བྱེད་པའི་ཚུལ་ནི་སྐྱེ་འཇིག་གིས་སྟོང་པར་རྟོགས་པ་ཉིད་ཀྱི་སྒོ་ནས་ཕྱི་་རོལ་པའི་གྲུབ་མཐའ་སུན་ཕྱུང་སྟེ་བདག་མེད་པ་ལ་རྣལ་འབྱོར་དུ་བྱེད་པར་འགྱུར། ཕྱི་རོལ་གྱི་དོན་མངོན་པར་མ་གྲུབ་པ་རྟོགས་པའི་སྒོ་ནས་ཉན་ཐོས་་པའི་གྲུབ་མཐའ་སུན་ཕྱུང་སྟེ། ཁ་ཅིག་སྣང་བ་དོན་དུ་འདོད་པ་སུན་ཕྱུང་ཟེར།

མས་།་ སེམས་ཙམ་དུ་རྣམ་པར་རིག་པ་ལ་དང་། གཟུང་བ་མེད་ན་འཛིན་པ་མེད་པར་རྟོགས་པའི་སྒོ་ནས་རྣམ་བདེན་པའི་གྲུབ་མཐའ་སུན་ཕྱུང་སྟེ་གཟུང་བ་བདེན་པར་འདོད་པ་སུན་ཕྱུང་སྟེ་ཟེར་མས། གཟུང་འཛིན་གཉིས་སུ་མེད་པའི་་་་ངོ་བོ་ཉིད་ལ་དང་། དེ་ཁོ་ནར་འགའ་ཡང་དམིགས་པ་མེད་པར་རྟོགས་པའི་སྒོ་ནས་རྣམ་རྫུན་པའི་གྲུབ་མཐའ་སུན་ཕྱུང་སྟེ། རྟེན་ཚོལ་སྒྱུ་མ་ཙམ་དུ་འདོད་པ་སུན་ཡི་ཟེར། མས། མཚན་མ་མེད་པ་ལ་རྣལ་འབྱོར་དུ་བྱེད་པར་འགྱུར་ཏེ་།་ དེ་ལྟར་བསྒོམས་པའི་སྟོབས་ཀྱིས་ནམ་མཁའ་ལྟར་ཆོས་ཐམས་ཅད་ལ་རྣམ་པར་མི་རྟོག་པའི་མཉམ་གཞག་མངོན་སུམ་དུ་བྱས་པས་ཟད་མི་སྐྱེ་ཤེས་པའི་འབྲས་བུ་མཐོང་བར་འགྱུར་རོ། །སྙིང་པོ་དྲིལ་ན། ལྟ་བ་་་་་་དང་སྒོམ་པ་དང་འབྲས་བུ་གསུམ་ལས་དང་པོ་གཉིས་ལ་ལྟ་སྒོམ་གྱི་ཡུལ་མཐའ་བྲལ་དུ་གཏན་ལ་དབབ་པ་དང་། ལྟ་སྒོམ་གྱི་ངོ་བོ་ངོས་བཟུང་བ་གཉིས་ལས་དང་པོ་ནི། གཞི་ལམ་རྣམ་པས་བསྡུས་པའི་རྟེན་འབྲེལ་སྣ་་་་་་་ཚོགས་པ་འདི་ལ་སྔར་ཡོད་བསལ་བར་བྱ་བ་རང་བཞིན་གྱིས་སྐྱེ་འགག་སོགས་ཅི་ཡང་མེད་ཅིང་སྔར་མེད་གསར་དུ་གཞག་པར་བྱ་བ་རང་བཞིན་གྱིས་སྐྱེ་འགག་མེད་པ་སོགས་ཅུང་ཟད་ཀྱང་མེད་དེ་གདོད་མ་ནས་སྐྱེ་འགག་་་་་་་སོགས་དང་བྲལ་བའི་ཕྱིར་རོ། །དེས་ན་བསལ་བཞག་གི་མཐའ་གཉིས་བྲལ་བའི་རྟེན་འབྲེལ་སྣ་ཚོགས་པ་འདི་དབུ་མ་པའི་ལྟ་སྒོམ་གྱི་དམིགས་ཡུལ་ཡིན་ནོ། །གཉིས་པ་ནི། ལྟ་ཞིང་སྒོམ་མོ། །གང་གིས་ན།

ནོ༅༅། །བྱང་སེམས་མཐོང་ལམ་པས་སོ་ནིའོ། །དམིགས་ཡུལ་གང་ལ་དམིགས་ནས་ན། ཡང་དག་པ་བསལ་བཞག་གི་མཐའ་གཉིས་དང་བྲལ་བའི་ནི་རྟེན་འབྲེལ་སྣ་ཚོགས་པ་ཉིད་ལའོ། །ཚུལ་ཇི་ལྟར་ན།སྤྲོས་པའི་མཐའ་མ་ལུས་པ་དང་བྲལ་བའི་ཡང་དག་པ་དེ་བཞིན་ཉིད་ཀྱི་རྣམ་པར་རོ། །དགོས་པ་ཅིའི་ཕྱིར་དུ་ན། འཆིང་བ་མཐའ་དག་ལས་གྲོལ་བར་བྱ་བའི་ཕྱིར་དུའོ། །དེས་ན་རྟེན་འབྲེལ་སྣ་ཚོགས་པ་ལ་དམིགས་་་་ནས་སྤྲོས་བྲལ་དེ་བཞིན་ཉིད་ཀྱི་རྣམ་པར་མི་རྟོག་པའི་སྟོང་ཉིད་སྙིང་རྗེའི་སྙིང་པོ་ཅན་གྱི་ཤེས་རབ་དེ་དབུ་མ་པའི་ལྟ་བའི་ངོ་བོ་ཡིན་ལ། དེ་ལ་དམིགས་ནས་དེ་ལྟར་རྟོགས་ནས་སྒོམ་པའི་སྟོང་ཉིད་སྙིང་རྗེའི་སྙིང་པོ་ཅན་གྱི་་་་་ཏིང་ངེ་འཛིན་དེ་དབུ་མ་པའི་སྒོམ་ཡིན་ནོ། །འབྲས་བུ་ནི། རྣམ་པ་གྲོལ་བར་འགྱུར་རོ། །གང་ལས་ན། སྒྲིབ་གཉིས་ཀྱི་འཆིང་བ་མཐའ་དག་ལས་སོ། །དུས་ནམ་གྱི་ཚེ་ན་ཆོས་རྣམས་ཀྱི་ཡིན་ལུགས་ཡང་དག་པ་་་་ཇི་ལྟ་བ་བཞིན་གསལ་ལ་རྫོགས་པར་མངོན་སུམ་དུ་མཐོང་བའི་དུས་དེའི་ཚེ་ནའོ། །ཚུལ་ཇི་ལྟར་ན། སྒྱུ་མའི་གླང་པོ་སྒྱུ་མའི་གླང་པོ་གཞན་གྱིས་ཕམ་པར་བྱེད་པ་བཞིན་དུའོ། །གང་ན། གང་གི་ལྟ་སྒོམ་གཉིས་སྒོམ་་པར་བྱེད་པའི་རྣལ་འབྱོར་པ་རྣམས་སོ། །དེས་ན་སྒྲིབ་གཉིས་ཀྱི་འཆིང་བ་མཐའ་དག་ལས་གྲོལ་བའི་མི་གནས་པའི་མྱང་འདས་ལས་འདས་པ་དང་། ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་་་་་་་

ཆུབ་པའི་སངས་རྒྱས་ཏེ་མདོར་ན་སྤངས་རྟོགས་གཉིས་ནི་དབུ་མ་པའི་ལྟ་སྒོམ་གྱི་འབྲས་བུ་ཡིན་ནོ། །རྒྱུད་བླ་མ་ལྟར་ན། ཁམས་རང་བཞིན་གྱིས་རྣམ་པར་དག་པ་འདི་ལ་སྔར་ཡོད་བསལ་བར་བྱ་བ་ཀུན་ནས་ཉོན་མོངས་་པའི་དམིགས་པ་བདག་གཉིས་མེད་དེ་གདོད་མ་ནས་གློ་བུར་གྱི་དྲི་མ་དང་བྲལ་བ་ནི་ཁམས་འདིའི་རང་བཞིན་ཡིན་པའི་ཕྱིར་རོ། །སྔར་མེད་གསར་དུ་གཞག་པར་བྱ་བ་རྣམ་པར་བྱང་བའི་དམིགས་པ་བདག་མེད་གཉིས་ཅུང་་་ཟད་ཀྱང་མེད་དེ་རྣམ་པར་དབྱེ་བ་མེད་པའི་ཆོས་དག་པའི་ཆོས་ཉིད་ནི་འདིའི་རང་བཞིན་ཡིན་པའི་ཕྱིར་རོ། །དེ་ལྟར་ན་གསལ་གཞག་མཐའ་གཉིས་དང་བྲལ་བའི་ཡང་དག་པ་ཁམས་རང་བཞིན་གྱིས་རྣམ་པར་དག་པ་ཉིད་་་་ལ་བདག་གིས་སྟོང་ཞིང་བདག་མེད་པ་ཡོད་པར་ཡང་དག་པར་ལྟ་ཞིང་མཐོང་ལ་དེ་ལྟར་ཡང་དག་པ་མངོན་སུམ་དུ་མཐོང་ན་བདག་ཡོད་པར་སྒྲོ་འདོགས་པ་དང་། བདག་མེད་པར་སྐུར་པ་འདེབས་པའི་མཐའ་ལས་རྣམ་པར་་གྲོལ་བར་འགྱུར་རོ། །སློབ་དཔོན་ལྟར་ན། སྣང་བའི་ཆོས་འདི་ལ་སྟེ་གང་ལ་ཡང་ཀུན་རྫོབ་ཏུ་རྒྱུ་མེད་པ་ལ་སོགས་པར་སྐུར་བ་འདེབས་པ་ལ་སོགས་པ་དོན་དམ་པར་བདག་ལ་སོགས་པར་སྒྲོ་འདོགས་པ་སྔར་ཡོད་་་་་་་བསལ་བར་བྱ་བ་ཅི་ཡང་མེད། སྒྲོ་སྐུར་དང་བྲལ་བ་གསར་དུ་གཞག་པར་བྱ་བ་ཅུང་ཟད་ཀྱང་མེད་དེ་སྤྲོས་བྲལ་བསྒོམས་པས་དངོས་འཛིན་ལས་གྲོལ་བ་འཐད་པས་སོ། །ཁྱབ་པ་ཡོད་དེ། རྒྱུ་མཚན་གང་གི་ཕྱིར་ན་་་་་་་

༄༅། །བསལ་གཞག་བདེན་པ་ཡོད་ན་དངོས་པོར་མངོན་པར་ཞེན་པ་ལས་གྲོལ་བ་མི་འཐད་པའི་ཕྱིར་རོ། །འོ་ན་མེད་པའི་མཐར་ལྷུང་ངོ་ཞེ་ན་མི་ལྷུང་སྟེ། དོན་དམ་པར་ཆོས་གང་ལ་ཡང་སྐུར་པ་འདེབས་པ་དང་་་སྒྲོ་འདོགས་པ་ངོ་བོ་སྔར་ཡོད་བསལ་བ་དང་སྒྲོ་སྐུར་དང་བྲལ་བ་གསར་དུ་གཞག་པ་མ་བྱས་པར་གཟུགས་ལ་སོགས་པ་རྟེན་ཅིང་འབྲེལ་བར་འབྱུང་བ་ཀུན་རྫོབ་ཏུ་ཡང་དག་པར་ཡོད་པ་ངོ་བོ་འདི་ཉིད་ལ་རང་བཞིན་གྱི་སྐྱེ་བ་་་་་་མེད་པ་དང་འགག་པ་མེད་པ་ལ་སོགས་པ་ཡང་དག་པའི་ངོ་བོར་ལྟ་བ་སྟེ་བརྟག་ཅིང་སྒོམ་པར་བྱེད་པས་སོ། །དེ་ལྟར་བསྒོམས་པ་ལ་དགོས་པ་ཅི་ཡོད་ཅེ་ན། དེ་ལྟར་བསྒོམ་པས་ཡང་དག་པ་དེ་ཁོ་ན་ཉིད་མངོན་སུམ་དུ་་་་་་མཐོང་བ་ན་ཤེས་སྒྲིབ་ལས་རྣམ་པར་གྲོལ་བར་འགྱུར་རོ། །དེ་ལྟར་མཐོང་བ་ན་དངོས་འཛིན་གྱི་ཕྱིན་ཅི་ལོག་ལྡོག་པས་སོ། །གཉེན་པོས་སྤང་བྱ་འཇོམས་ཚུལ་ནི་སྒྱུ་མའི་གླང་པོས་སྒྱུ་མའི་གླང་པོ་གཞན་ཞིག་ཕམ་པར་་་་་་་བྱས་པ་བཞིན་དུ་ཡིན་ཏེ། མདོ་སྡེ་རྒྱན་ལས། སྒྱུ་མའི་རྒྱལ་པོས་སྒྱ་མ་ཡི། །རྒྱལ་པོ་གཞན་ཞིག་ཕམ་པ་ལྟར། །གང་དག་གིས་ནི་ཆོས་མཐོང་བའི། །རྒྱལ་སྲས་དེ་དག་ང་རྒྱལ་མེད། །ཅེས་སོ། །རཏ་ཞིར་་་་་་ལྟར་ན། གཟུང་འཛིན་གྱིས་སྟོང་པའི་སྟོང་ཉིད་འདི་ལ་སེམས་རང་གསེལ་བའི་རང་བཞིན་དེ་བསལ་བར་བྱ་བ་ཅི་ཡང་མེད་དེ་དེ་བསལ་ན་སྟོང་པ་ཉིད་ཀྱང་བསལ་བར་འགྱུར་རོ། །བེམས་པོ་ལ་སོགས་པའི་རང་བཞིན་་་་་

བསྣན་པར་བྱ་བ་ཅུང་ཟད་མེད་དོ། །འོ་ན་ཇི་ལྟར་ལྟ་བར་བྱ་ཞེ་ན། ཡང་དག་པ་ནི་དེ་ཁོ་ན་ཉིད་དེ་སྟོང་པ་ཉིད་ཀྱི་བདག་ཉིད་ལ་ཡང་དག་པ་ཚད་མ་རང་རིག་པས་མངོན་སུམ་དུ་ལྟ་བར་བྱའོ། །གང་གིས་ཡརྗེ་དགེགེ་པ་་་་ཝ་མངོན་སུམ་དུ་མཐོང་ན་འཁོར་བའི་འཆིང་བ་ལས་རྣམ་པར་གྲོལ་བར་འགྱུར་རོ། །དགོས་དོན་ནི། ཚིགས་བཅད་འདི་ལ་བརྟེན་ནས་དབུ་མ་པའི་ལྟ་སྒོམ་འབྲས་བུ་རྣམས་བདེ་བླག་ཏུ་རྟོགས་པའོ། །བརྒལ་ལན་གྱིས་་་་་གཏན་ལ་དབབ་པ་ནི། ཁ་ཅིག་ན་རེ། གོང་དུ་སྣང་བ་མེད་པ་ལ་དམིགས་པའི་རྣལ་འབྱོར་གྱི་ས་བཤད་པ་དང་འདི་ལ་ཟློས་སྐྱོན་ཡོད་དེ། དབུ་མ་པའི་ལྟ་སྒོམ་འབྲས་བུར་ཁྱད་མེད་ལན་གཉིས་བསྟན་པས་སོ། །ཞེ་་་ན་།་ དེའི་སྐྱོན་མེད་དེ་གོང་དུ་བདེན་དངོས་མི་འཐད་པར་སྒྲུབ་པའི་སྒྲུབ་བྱེད་ཀྱི་ཆ་ནས་བསྟན་ལ། འདིར་ཐར་པ་འདོད་པ་རྣམས་ཀྱིས་མཐའ་བྲལ་འདི་ཁོ་ན་ཁས་བླང་བར་བྱའོ་ཞེས་ཤེས་པར་བྱེད་པའི་ཆ་དང་དོན་ལ་་་་་་་གནས་པའི་ཆ་ནས་བསྟན་པས་སོ། །ཡང་འོ་ན་གོང་དུ་སྟོང་ཉིད་ཉི་ཤུ་བསྟན་པ་དང་ཟློས་སྐྱོན་ཡོད་དེ་དབུ་མ་པའི་ལྟ་བར་ཁྱད་མེད་ལན་གཉིས་བསྟན་པས་སོ་ཞེ་ན། དེའི་སྐྱོན་མེད་དེ་སྤྱིར་ལྟ་སྒོམ་ལ་ཀུ་སུ་ལུའི་མན་ངག་་གི་ལུགས་དང་། མཁས་པ་པཎྜི་ཏའི་ལུགས་དང་གཉིས་ལས། དང་པོ་ནི་སྒྲོ་འདོགས་ནང་དུ་གཅོད་ལྟ་རྟོག་ནང་དུ་བྱེད་དེ། དང་པོ་རང་ངོ་རང་གིས་ཤེས་དགོས། རང་ལ་རྟོགས་པ་གཅིག་སྐྱེ་དགོས། དེ་མ་སྐྱེས་་་་

༄ཚོ། །པར་ཕྱི་རོལ་གྱི་ཡུལ་བཀག་པས་མི་ཁེགས་བསྒྲུབས་པས་མི་འགྱུབ་སྟེ་དཔེར་ན་མིག་ནད་ཅན་གྱི་སྐྲ་ཤད་བཞིན་ནོ། །རང་སེམས་དག་ན་མཚན་མ་རང་སར་གྲོལ་ཏེ་དཔེར་ན་མིག་ནད་བྱང་ན་སྐྲ་ཤད་རང་་་་་་་སར་དག་པ་བཞིན་ནོ། །གཉིས་པ་ནི་སྒྲོ་འདོགས་ཕྱི་རུ་གཅོད། ལྟ་རྟོག་སྤྱོ་རུ་བྱེད་དེ། ཡུལ་བཀག་པས་དེར་འཛིན་གྱི་ཤེས་པ་ལྡོག་པ་ཡིན་ནོ། །དེས་ན་སྟོང་ཉིད་ཉི་ཤུའི་སྐབས་སུ་ཀུ་སུ་ལུའི་མན་ངག་གི་ལུགས་་་་་་་གཙོ་བོར་བསྟན་ཏེ་དང་པོར་ནང་སྟོང་པ་ཉིད་དུ་གཏན་ལ་ཕབ་ནས་སྒོམ་པ་བསྟན་པས་སོ། །འདིར་མཁས་པ་པཎྜི་ཏའི་སྒོམ་ལུགས་གཙོ་བོར་བསྟན་ཏེ། དང་པོར་ཕྱི་ཡུལ་ལ་བསལ་གཞག་བཀག་ནས་བདེན་གཉིས་ཟུང་་་འཇུག་ཏུ་སྒོམ་པ་བསྟན་པས་སོ། །ཤེར་ཕྱིན་ལ་སྤྱོད་པ་ནི་སངས་རྒྱས་ཐོབ་པར་བྱེད་པའི་ཐབས་མཆོག་ཡིན་པས་མངོན་རྟོགས་རྒྱན་གྱི་ལུགས་ལ་དེ་ཉམས་སུ་ལེན་པའི་ཚུལ་ཇི་ལྟ་བུ་ཞེ་ན། མཁྱེན་གསུམ་གྱི་གནས་་་་་་་ལུགས་ཐོས་བསམ་གྱིས་གཏན་ལ་ཕབ་ནས་སྦྱོར་བཞིའི་སྒོ་ནས་ཉམས་སུ་བླངས་པས་འབྲས་བུ་སྐུ་གསུམ་མངོན་དུ་གྱུར་པ་ཡིན་ལ། དེ་ཡང་སྐབས་བརྒྱད་དང་དབུ་མའི་ལྟ་སྒོམ་སྟོད་འབྲས་སྦྱར་ན་སྐབས་དང་པོ་གསུམ་་་་་་་གྱིས་ལྟ་བ། བར་པ་བཞིས་སྒོམ། བརྒྱད་པས་འབྲས་བུ། དང་པོ་བདུན་གྱིས་སྤྱོད་པ་ཅི་རིགས་པར་བསྟན་ལ། དེ་བཞི་ངོས་བཟུང་ན་གཞི་ཕུང་པོ་ཁམས་སྐྱེ་མཆེད་རྣམས་ཡིན་ལུགས་༩༥་ངོ་བོ་ཅིར་ཡང་མ་གྲུབ་པ་་་་་་

གཞི་སྐྱེ་མེད་དང་། བྱང་ཕྱོགས་སོ་བདུན་རྣམ་ཐར་སྙོམས་འཇུག་ཟད་པར་སོགས་ཡིན་ལུགས་ལ་ངོ་བོ་ཅིར་ཡང་མ་གྲུབ་པ་ལམ་སྐྱེ་མེད། ཇི་ལྟ་ཇི་སྙེད་པའི་ཆོས་རྣམས་ཡིན་ལུགས་ལ་ངོ་བོ་ཅི་ཡང་མ་གྲུབ་པ་རྣམ་པ་སྐྱེ་་་་་་མེད་།་ དེ་ལྟ་བུའི་སྐྱེ་མེད་གསུམ་གྱི་གནས་ལུགས་རྟོགས་པའི་སྟོང་ཉིད་སྙིང་རྗེའི་སྙིང་པོ་ཅན་གྱི་ཤེས་རབ་དེ་དབུ་མ་པའི་ལྟ་བ། དེ་ལྟ་བུའི་སྐྱེ་མེད་གསུམ་གྱི་གནས་ལུགས་ལ་ངེས་ཤེས་བརྟན་པོ་ཐོབ་ནས་ཅིར་ཡང་མི་་་་་་རྟོག་པའི་ཚུལ་གྱིས་རྩེ་གཅིག་ཏུ་གནས་ཏེ་སྒོམ་པའི་སྟོང་ཉིད་སྙིང་རྗེའི་སྙིང་པོ་ཅན་གྱི་ཏིང་ངེ་འཛིན་དེ་དབུ་མ་པའི་སྒོམ་ཡིན་ལ། དེ་ལ་དབྱེ་ན་སྐྱེ་མེད་གསུམ་གྱི་དོན་རྟོགས་པ་དབང་དུ་བྱ་བའི་ཕྱིར་དུ་སྒོམ་པའི་རྣལ་འབྱོར་་་་དེ་རྣམ་རྫོགས་སྤྱོར་བ། དབང་ཐོབ་པའི་ཚུལ་གྱིས་སྒོམ་པའི་རྣལ་འབྱོར་ནི་རྩེ་སྦྱོར། དེ་ལ་བརྟན་པ་ཐོབ་དོན་དུ་རིམ་གྱིས་སྒོམ་པའི་རྣལ་འབྱོར་ནི་མཐར་གྱིས་པའི་སྦྱོར་བ། དེ་ལ་བརྟན་པ་ཐོབ་ནས་སྐད་ཅིག་མ་་་་་་་གཅིག་ལ་སྒོམ་པའི་སེམས་དཔའི་རྣལ་འབྱོར་མཐར་ཐུག་ནི་སྐད་ཅིག་མའི་སྦྱོར་བའོ། །སྤྱོད་པ་ནི་སྔར་བཞིན་ནོ། །འབྲས་བུ་ནི་སྐུ་གསུམ་ཕྲིན་ལས་དང་བཅས་པའོ། །གཞི་ལམ་འབྲས་གསུམ་དུ་བསྡུ་ན། མཁྱེན་་་་་གསུམ་ནི་ཤེས་པར་བྱ་བའི་ཡུལ་ཡིན་པས་གཞི། རྒྱུ་སྦྱོར་བཞི་ནི་ལམ། རྩེས་སྐུ་ཕྲིན་ཟློས་དང་བཅས་པ་ནི་འབྲས་བུ་ཡིན་ཏེ། ཡུལ་ནི་རྣམ་པ་གསུམ་པོ་རྒྱུ། །སྦྱོར་བ་བཞི་ཡི་བདག་ཉིད་དང་། །ཆོས་སྐུ་ཕྲིན་ལས་

༄༅། །འབྲས་བུ་ནི། །དོན་བསྡུས་གཞན་ཏེ་རྣམ་པ་གསུམ། །ཞེས་སོགས་རྒྱས་པར་མོང་བའི་འཇིགས་པས་མ་བྲིས་སོ། །གསུམ་པ་རྣལ་མ་མཐོང་ལམ་རྩེ་སྦྱོར་དངོས་སྟོན་པ་ལ་ལྔ་ལས། མཚམས་སྦྱར་བ་་་་ནི་།་ གོང་དུ་བསྟན་པའི་ཚུལ་དེ་ལྟར་ཞར་ལ་འོངས་པ་སྟེ་ལུས་རྣམ་གཞག་ཏུ་དངོས་སུ་མ་བསྟན་པ་ཤུགས་ལ་ཐོབ་པ་འདིར་དངོས་སུ་བརྗོད་ནས། ལུས་རྣམ་གཞག་ཏུ་དངོས་སུ་བསྟན་པ་རྣལ་མ་མཐོང་ལམ་རྩེ་སྦྱོར་འཆད་པ་ནི། སྦྱིན་ལ་སོགས་པ་རེ་རེར་ནི། །དེ་དག་ཕན་ཚུན་བསྡུས་པ་གང་། །སྐད་ཅིག་གཅིག་པའི་བཟོད་པ་ཡིས། །བསྡུས་པ་དེ་འདི་མཐོང་བའི་ལམ། །ཞེས་གསུངས་པ་ལ་བསྡུས་དོན་ནི། སྦྱིན་སོགས་རེ་རེར་་་དྲུག་དྲུག་བསྡུས་ནས་སྤྱོད་པའི་བྱང་སེམས་དབང་འབྲིང་གི་མཐོང་ལམ་ཆོས་བཟོད་ཆོས་ཅན། རྩེ་སྦྱོར་སྟོན་པའི་སྐབས་འདིར་མཐོང་ལམ་རྩེ་སྦྱོར་ཡིན་ཏེ། བསྡུས་སྒོམ་རབ་ཏུ་གྱུར་པའི་བདེན་པ་མངོན་རྟོགས་ཡིན་པས་་་སོ་།་ །ཚིག་དོན་རྒྱས་བཤད་ལ་སྦྱད་བྱ་ཕྱིན་དྲུག །སྤྱོད་བྱེད་མཐོང་ལམ་རྩེ་སྦྱོར། སྤང་བྱ་སྤངས་པའི་ཚུལ་དང་གསུམ་ལས། དང་པོ་ནི། བསྡུས་སོ། །གང་ན། སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་པོ་དག་གོ །གང་དུ་ན། སོ་སོར་སྦྱིན་པ་ལ་སོགས་པ་ངོ་བོ་རེ་རེའི་ནང་དུའོ། །ཇི་ལྟར་ན། སྔ་མ་གོ་སྒྲབ་ཀྱི་སྐབས་སུ་བསྟན་པ་བཞིན་དུ་རེ་རེ་ལ་དྲག་དྲག་ཚང་བར་རོ། །དེ་རྣམས་གང་་ཞེ་ན། སྦྱིན་པའི་ཕར་ཕྱིན་་

ལ་སྤྱོད་པ་ན་ཟང་ཟིང་གི་སྦྱིན་པ་སོགས་གཏོང་ཞིང་དགེ་བ་ཉན་རང་གི་སར་མི་བསྔོ་བར་སེམས་ཅན་ཐམས་ཅད་དང་ཐུན་མོང་དུ་བྱས་ནས་རྣམ་མཁྱེན་དུ། གང་གིས་གང་དུ་གང་བསྔོ་བའི་འདུ་ཤེས་གསུམ་མི་འཇུག་པར་་་་་་བསྔོ་བ་སྦྱིན་པའི་ཕར་ཕྱིན་གྱི་སྦྱིན་པ། དེ་ལ་སྤྱོད་པ་ན་སེམས་ཅན་རྣམས་ལ་བྱམས་པས་ཟིན་པའི་ལུས་དང་ངག་དང་ཡིད་ཀྱི་ལས་ཉེ་བར་གནས་ཤིང་མི་དགེ་བ་བཅུ་སྤོང་ཞིང་དགེ་བ་སོགས་སྦྱིན་པའི་ཚུལ་ཁྲིམས། དེ་ལ་སྤྱོད་པ་ན་ལེན་པ་པོ་རྣམས་ཀྱིས་གཤེ་བ་ལ་སོགས་པ་ལ་བཟོད་ཅིང་དགེ་བ་སོགས་ནི་སྦྱིན་པའི་བཟོད་པ། དེ་ལ་སྤྱོད་པ་ན་སློང་མོ་པ་རྣམས་ཀྱིས་གཤེ་བ་སོགས་བྱས་ཀྱང་སྦྱིན་པ་གཏོང་བ་ལ་སྤྲོ་བ་མི་འདོར་ཞིང་ལུས་་་་་་་སེམས་ཀྱི་བརྩོན་འགྲུས་བསྐྱེད་དེ་དགེ་བ་སོགས་སྦྱིན་པའི་བརྩོན་འགྲུས་སོ། །དེ་ལ་སྤྱོད་པ་ན་ཉན་རང་གི་སར་གཡེང་བ་མེད་ཅིང་བསམ་གཏན་ལ་སྙོམས་པར་འཇུག་ཅིང་དགེ་བ་སོགས་སྦྱིན་པའི་བསམ་གཏན། དེ་ལ་་་སྤྱོད་པ་ན་སྒྱུ་མ་ལྟ་བུའི་སེམས་ཉེ་བར་གནས་ཤིང་སྦྱིན་པས་སེམས་ཅན་རྣམས་ལ་ཕན་གནོད་གང་དུ་ཡང་མི་མཐོང་བར་དགེ་བ་ཉན་རང་གི་སར་མི་བསྔོ་བ་སོགས་ནི་སྦྱིན་པའི་ཤེས་རབ་ཀྱི་ཕ་རོལ་ཏུ་ཕྱིན་པའོ། །དེ་བཞིན་་་དུ་ཚུལ་ཁྲིམས་སྲུང་བཟོད་པ་བསྒོམ་བརྩོན་འགྲུས་བརྩོམ་བསམ་གཏན་ལ་སྙོམས་པར་འཇུག་ཤེས་རབ་བསྒོམ་མོ། །གཉིས་པ་ནི། དེ་ལྟར་ཕར་ཕྱིན་རེ་རེར་ཐམས་ཅད་ཚང་བར་བསྡུས་པ་གང་ཡིན་པ་དེ། བྱ་རྫོགས་་་་

༄༅། །ཀྱི་སྐད་ཅིག་མ་གཅིག་ལ་སྡུག་བསྔལ་ལ་ཆོས་ཤེས་པའི་བཟོད་པའི་མིང་ཅན་གྱིས་བསྡུས་ནས་སྤྱོད་དོ། །དེས་ན་སྡུག་བསྔལ་ལ་ཆོས་ཤེས་པའི་བཟོད་པའི་མིང་ཅན་གྱི་རྩེ་སྦྱོར་གྱི་ངོ་བོར་གྱུར་པ་འཁོར་གསུམ་རྣམ་པར་དག་པའི་སྒོ་ནས་ཕར་ཕྱིན་དྲུག་ཏུ་ཕྱེ་བ་དྲུག་ཚན་དྲུག་ཡོད་པས་སུམ་ཅུ་རྩ་དྲུག་ཅན་དུ་སྐྱེས་པ་གང་ཡིན་པ་དེ་ནི་རྩེ་སྦྱོར་སྟོན་པའི་སྐབས་འདིར་མཐོང་ལམ་གྱི་མིང་ཅན་གྱི་རྩེ་སྦྱོར་ཉིད་ཡིན་ནོ། །སྙིང་པོ་མཆོག་་་་་་་ལས་།་ དེ་ཡང་སྐད་ཅིག་མ་གཅིག་ཡིན་གྱི་བཅུ་དྲུག་ནི་མ་ཡིན་ནོ། །དེ་ཡང་བཟོད་པས་ཡང་དག་པར་བསྡུས་པ་ཡིན་ཏེ། བཟོད་པ་བརྒྱད་དང་ཤེས་པ་བརྒྱད་ནི་མ་ཡིན་ནོ་ཞེས་དང་། དག་ལྡན་ནས། དེ་དག་་་་་་་ཅེས་བྱ་བ་ནི་རང་ལས་གཞན་ལྔ་པོ་དག་བསྡུས་པ་གང་ཡིན་པའོ་ཞེས་གསུངས་སོ། །གོང་གི་བསྡུས་ཚུལ་ནི་ཟླ་འོད་དང་གྲོལ་སྡེ་གཉིས་སློབ་དཔོན་ནོ། །མདོ་ལས། བྱང་ཆུབ་སེམས་དཔའ་ཆེན་པོ་སྤྱིན་པ་ཡོངས་སུ་་་་་་་གཏོང་ཞིང་རྣམ་མཁྱེན་དུ་བསྔོ་བའི་ཚེ་སེམས་ཅན་རྣམས་ལ་བྱམས་པའི་ལུས་དང་ངག་དང་ཡིད་ཀྱི་ལས་ཉེ་བར་གནས་པར་འགྱུར་ཏེ། དགེ་བའི་རྩ་བ་དེ་དག་ཀྱང་ཉན་ཐོས་དང་རང་སངས་རྒྱས་སུ་མི་བསྔོ་བའི་སེམས་ཅན་་་་ཐམས་ཅད་དང་ཐུན་མོང་དུ་བྱས་ནས་བླ་མེད་བྱང་ཆུབ་ཏུ་བསྔོ་སྟེ། དེ་ཇི་ལྟར་གང་གིས་བསྔོ་བ་དང་། གང་བསྔོ་བ་དང་། གང་དུ་བསྔོ་བའི་འདུ་ཤེས་གསུམ་མི་འཇུག་པ་དེ་ལྟར་ཡོངས་སུ་བསྔོའོ། །རབ་འབྱོར་དེ་་་་་་

ལྟར་ན་བྱང་ཆུབ་སེམས་དཔའ་ཆེན་པོ། སྦྱིན་པའི་ཕར་ཕྱིན་ལ་གནས་ཤིང་ཚུལ་ཁྲིམས་ཀྱི་ཕར་ཕྱིན་ཡོངས་སུ་འཛིན་པ་ཡིན་ནོ་ཞེས་སོགས་གསུངས་སོ། །གསུམ་པ་ནི། མཐོང་ལམ་གྱི་མིང་ཅན་གྱི་རྩེ་སྤྱོར་ཆོས་ཅན།ཁྱོད་རྫོགས་པར་སྐྱེས་པ་ན་མཐོང་སྤང་གི་མིང་ཅན་གྱི་རྣམ་པར་རྟོག་པ་སྐྱེད་པར་བྱེད་པའི་རྒྱུ་ཉོན་མོངས་པའི་བག་ཆགས་བརྒྱ་རྩ་བརྒྱད་སྤངས་པ་ཡིན་ཏེ། ཁྱོད་རྫོགས་པར་སྐྱེས་པ་ན་མཐོང་སྤང་གི་མིང་ཅན་གྱི་གཟུང་་་་་་་འཛིན་གྱི་རྣམ་པར་རྟོག་པ་བརྒྱ་རྩ་བརྒྱད་སྤངས་པས་སོ། །ཁྱབ་པ་ཡོད་དེ། དེས་དེ་བསྡུས་ཤིང་དེ་སྤངས་པ་ན་དེ་སྤངས་པ་ཀུན་རྫོབ་པའི་རྟེན་འབྲེལ་གྱི་ཆོས་ཉིད་ཀྱིས་འཐོབ་བརྒྱ་རྩ་བརྒྱད་དུ་ཇི་ལྟར་བྱས་པས་ཡིན་ཞེ་་་་་ན་།་ རྩ་བའི་དབྱེ་བ་གཟུང་རྟོག་གཉིས་འཛིན་རྟོག་གཉིས་ཏེ་རྣམ་པར་རྟོག་པ་བཞི་པོ། ཡན་ལག་གི་དབྱེ་བ་སོ་སོར་ཏེ་རེ་རེ་ལ་ཡུལ་གྱི་སྒོ་ནས་རྣམ་པར་རྟོག་པ་དགུ་དགུར་ཕྱེ་ལ། ཉིང་ལག་གི་དབྱེ་བ་འདོད་པ་དང་་་་་་་གཟུགས་དང་གཟུགས་མེད་པའི་ཁམས་ན་སོ་དྲུག་ཡོད་པའི་དབྱེ་བས་ཕྱེ་བ་ཉིད་ཀྱིས་སོ། །དགོས་དོན། ཚིགས་བཅད་འདི་ལ་བརྟེན་ནས་མཐོང་ལམ་རྩེ་སྦྱོར་སྟོན་པའི་མདོ་དོན་བདེ་བླག་ཏུ་རྟོགས་སོ། །བརྒལ་ལན་་་ལ་རྒོལ་བ་ནི། ཁ་ཅིག་ན་རེ། ཡུམ་མཚན་ཉིད་པ་ནི། ཤེས་རབ་ཕ་རོལ་ཕྱིན་གཉིས་མེད། །ཡེ་ཤེས་དེ་ནི་དེ་བཞིན་གཤེགས། །བསྒྲུབ་བྱའི་དོན་དེ་དང་ལྡན་པས། །གཞུང་ལམ་དག་ལ་དེ་སྒྲས་གདགས། །

༄༅། །ཞེས་གསུངས་པས་མཐོང་ལམ་དུ་ཕྱིན་དྲུག་ཚང་བར་སྤྱོད་པ་མི་འཐད་པར་ཐལ། གཞན་ཡང་བཟོད་པ་མ་གཏོགས་གཞན་ལ་རྩེ་སྦྱོར་ཡོད་དམ་མེད། ཡོད་ན་བཟོད་པ་ཁོ་ན་དངོས་སུ་བསྟན་པར་མི་རིགས་་ལ་།་ མེད་ན་བཟོད་པ་ལ་ཡང་མེད་པར་མཚུངས་སོ་ཞེ་ན། ལན་ནི། སྐྱོན་དང་པོ་མེད་དེ་འཁོར་གསུམ་རྣམ་དག་གི་སྦྱིན་སོགས་ལ་ཕར་ཕྱིན་དྲུག་བྱས་པའི་ཕར་ཕྱིན་ཡིན་པས་སོ། །སྐྱོན་གཉིས་པ་ཡང་མེད་དེ་བཟོད་པ་ཤས་ཆེ་བས་དངོས་སུ་སྨོས་ཀྱི་གཞན་ལ་མེད་པ་མིན་པས་སོ། །བཞི་པ་དབང་དུ་བྱ་བའི་ཕྱིར་སྒོམ་པ་འཆད་པ་ལ། མཚམས་སྦྱར་བ་ནི། མཐོང་ལམ་ལམ་གྱི་མིང་ཅན་གྱི་རྟོགས་པ་དེ་ལ་དབང་དུ་བྱ་བའི་ཕྱིར་དུ་དེ་་་་ཉིད་མཉམ་རྗེས་གཉིས་སུ་ཡང་དང་ཡང་དུ་སྒོམ་པར་བྱེད་དོ་ཞེས་བར་སྐབས་ཀྱི་ཚིགས་སུ་བཅད་པ་གཅིག་གིས་གསུངས་པ་ནི། དེ་ནས་སེང་གེ་རྣམ་བསྒྱིངས་པའི། །ཏིང་ངེ་འཛིན་ལ་སྙོམས་ཞུགས་ནས། །རྟེན་ཅིང་་་་་འབྲེལ་འབྱུང་ལུགས་མཐུན་དང་། །ལུགས་མི་མཐུན་ལ་རྟོག་པར་བྱེད། །ཅེས་བྱ་བ་ཡིན་ཏེ། དེ་ལ་བསྡུས་དོན་ནི། མཉམ་རྗེས་གཉིས་ལས་མཉམ་གཞག་ནི་མཐོང་ལམ་བཟོད་པ་ཐོབ་སྟེ་སྦྱིན་སོགས་དྲུག་ལྡན་དུ་་་་་སྤྱོད་པའི་རྗེས། དེ་ནས་དབང་དུ་བྱ་བའི་ཕྱིར་མཐོང་ལམ་རྩེ་སྦྱོར་གྱི་ངོ་བོར་གྱུར་པའི་སེང་གེ་རྣམ་པར་བསྒྱིངས་པ་ལྟ་བུའི་ཏིང་ངེ་འཛིན་ལ་སྙོམས་པར་འཇུག་གོ །ངག་དོན་ནི། མཐོང་ལམ་རྩེ་སྦྱོར་ལ་གནས་པའི་བྱང་་

སེམས་ཆོས་ཅན། སེང་གེ་རྣམ་པར་བསྒྱིངས་པ་ལྟ་བུའི་ཏིང་ངེ་འཛིན་ལ་སྙོམས་པར་ཞུགས་པ་ཡིན་ཏེ། །མཐོང་སྤང་སྒྲིབ་གཉིས་ཀྱི་འཇིགས་པ་མེད་པའི་སྙོམས་འཇུག་ཐོབ་པའི་བྱང་འཕགས་ཡིན་པས་སོ། །རྗེས་ཐོབ་ནི་དེ་ལ་སྙོམས་པར་ཞུགས་ནས་དེའི་རྗེས་སུ་རྟེན་འབྲེལ་གྱི་གནས་ལུགས་ལ་མཁས་པར་བྱ་བའི་ཕྱིར་དུ། རྟེན་འབྲེལ་ལ་ལུགས་མཐུན་དང་ལུགས་མི་མཐུན་དུ་རྟོག་པར་བྱེད་དོ། །ངག་དོན་ནི། ཆོས་ཅན། རྟེན་་་་་་་འབྲེལ་ལུགས་འབྱུང་ལུགས་ལྡོག་ཏུ་རྟོག་པར་བྱེད་པ་ལ་དགོས་པ་ཡོད་དེ། དེ་ལྟར་རྟོག་པར་བྱས་པས་རྟེན་འབྲེལ་གྱི་གནས་ལུགས་ལ་མཁས་པར་འགྱུར་བས་སོ། །ཚིག་དོན་ནི། མཉམ་རྗེས་གཉིས་ལ་མཉམ་གཞག་་ནི་།་ སྙོམས་པར་ཞུགས་སོ། །གང་ལ་ན། མཐོང་ལམ་གྱི་མིང་ཅན་གྱི་རྩེ་སྦྱོར་གྱི་ངོ་བོར་གྱུར་པའི་སེང་གེ་རྣམ་པར་བསྒྱིངས་པ་ལྟ་བུའི་ཏིང་ངེ་འཛིན་ལའོ། །གང་ན། མཐོང་ལམ་གྱི་མིང་ཅན་གྱི་རྩེ་སྦྱོར་ཐོབ་པའི་་རྣལ་འབྱོར་པ་དེའོ། །དགོས་ཆེད་ཅིའི་ཕྱིར་དུ་ན། དེ་ལ་དབང་ཐོབ་པར་བྱ་བའི་ཕྱིར་དུའོ། །དེ་ལྟ་བུའི་ཏིང་ངེ་འཛིན་དེ་སེང་གེ་རྣམ་པར་བསྒྱིངས་པ་ལྟ་བུ་ཡིན་པའི་རྒྱུ་མཚན་ཅི་ཞེ་ན། སྨྲས་པ། སེང་གེ་རི་སུལ་་་་འཛིན་ནས་བསྒྱིངས་པ་ལ་རི་དྭགས་ཕྲ་མོ་མང་པོ་སྐྲག་པར་བྱེད་ཅིང་རང་མི་འཇིགས་པ་ལྟར། དེ་ལྟ་བུའི་ཏིང་ངེ་འཛིན་ཐོབ་པ་ན་རི་དྭགས་ཕྲ་མོ་ལྟ་བུའི་མཐོང་སྦང་ཉོན་མོངས་པ་དང་ཤེས་བྱའི་སྒྲིབ་པའི་འཇིགས་པ་མེད་་་་་་

༄༅། །ཅིང་དེ་རྣམས་འཇོམས་པར་བྱེད་པའི་ཕྱིར་རོ། །མཉམ་གཞག་ནི་ཏིང་ངེ་འཛིན་ལ་བྱས་པའོ། །མདོ་ལས། མཐར་གྱིས་གནས་པའི་སྙོམས་པར་འཇུག་པ་དགུ་པོ་དེ་དག་རྣམ་པར་ཕྱེ་ཞིང་སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་སྙོམས་པར་འཇུག་གོ་ཞེས་གསུངས་སོ། །རྗེས་ཐོབ་ནི། རྟོག་པར་བྱེད་དོ། །གང་གིས་ན་སྔར་བཞིན་ནོ། །དུས་ནམ་གྱི་ཚེ་ན། སྙོམས་པར་ཞུགས་ནས་དེ་ལས་ལངས་ཏེ་མཉམ་་་་་་་གཞག་ལས་དུས་ཕྱིས་རྗེས་ཐོབ་ཀྱི་གནས་སྐབས་སུའོ། །གང་ལ་ན། རྟེན་འབྲེལ་བཅུ་གཉིས་ལའོ། །དགོས་ཆེད་ཅིའི་ཕྱིར་དུ་ན། རྟེན་འབྲེལ་གྱི་གནས་ལུགས་ལ་མཁས་པར་བྱ་བའི་ཕྱིར་དུའོ། །ཇི་ལྟར་ན།རང་རྒྱུ་མ་རིག་པའི་རྐྱེན་གྱིས་རང་འབྲས་འདུ་བྱེད་རྣམས་སོ་ཞེས་བྱ་བ་ནས། སོགས་པ་རང་རྒྱུ་སྐྱེ་བའི་རྐྱེན་གྱིས་རྒ་ཤི་དང་མྱ་ངན་དང་སྨྲེ་སྔགས་དང་སྡུག་བསྔལ་དང་ཡིད་མི་བདེ་བ་རྣམས་སོ་ཞེས་བྱ་བ་ཀུན་ནས་ཉོན་་་་་་་མོངས་ཀྱི་རྟེན་འབྲེལ་རྒྱུ་སྔར་བསྟན་ནས་འབྲས་བུ་ཕྱིས་འཆད་པ་ལུགས་དང་མཐུན་པ་དང་། དེའི་ཤུགས་ལ་རྒ་ཤི་དང་མྱ་ངན་སོགས་འབྱུང་ངོ་། །གང་ལས་ན། རང་རྒྱུ་སྐྱེ་བ་ལས་སོ་ཞེས་བྱ་བ་ནས། འདུ་བྱེད་་་་་་་རྣམས་འབྱུང་ངོ་། །གང་ལས་ན། རང་རྒྱུ་མ་རིག་པ་ལས་འབྱུང་ངོ་ཞེས་བྱ་བ་ཀུན་ནས་ཉོན་མོངས་པའི་རྟེན་འབྲེལ་འབྲས་བུ་སྔར་བསྟན་ནས་རྒྱུ་ཕྱིས་འཆད་པ་ལུགས་དང་མི་མཐུན་པ་དང་། རྒ་ཤི་འགག་གོ །གང་་་

འགགས་པས་འགག་ན། སྐྱེ་བ་འགགས་པས་རྒ་ཤི་འགག་གོ་ཞེས་བྱ་ནས། སོགས་པ་འདུ་བྱེད་རྣམས་འགག་གོ །གང་འགགས་པས་འགག་ན་མ་རིག་པ་འགག་གོ་ཞེས་བྱ་བ་རྣམ་བྱང་གི་རྟེན་འབྲེལ་ལུསས་དེང་མི་་་་་མཐུན་པ་དང་། དེའི་ཤུགས་ལ་མ་རིག་པ་འགགས་པས་འདུ་བྱེད་རྣམས་འགག་གོ་ཞེས་བྱ་བ་ནས། མཐར་སྐྱེ་བ་འགགས་པས་རྒ་ཤི་དང་མྱ་ངན་དང་སྨྲེ་སྔགས་འདོན་པ་ལ་སོགས་པ་འགག་གོ་ཞེས་བྱ་བ་རྣམ་བྱང་གི་རྟེན་་འབྲེལ་ལུགས་དང་མཐུན་པ་སྟེ། མདོར་ན་ཀུན་ནས་ཉོན་མོངས་པ་དང་རྣམ་བྱང་གི་རྟེན་འབྲེལ་ལུགས་དང་མཐུན་པ་དང་ལུགས་དང་མི་མཐུན་པར་རྟོག་གོ །གྲོལ་སྡེ་གཉིས་དང་སློབ་དཔོན་ནོ། །སྙིང་པོ་མཆོག་དང་་་་་ཟླ་འོད་ལས། མ་རིག་པའི་རྐྱེན་གྱིས་འདུ་བྱེད་རྣམས་སོ་ཞེས་བྱ་བ་ལ་སོགས་པ་ལུགས་དང་མཐུན་པ་དང་། མ་རིག་པ་འགག་པས་འདུ་བྱེད་རྣམས་འགག་གོ་ཞེས་བྱ་བ་ལ་སོགས་པ་ལུགས་ལས་ལྡོག་པའོ་ཞེས་སྐྱེ་བ་ལ་་་་ལུགས་འབྱུང་འགག་པ་ལ་ལུགས་ལྡོག་ཏུ་བཤད་དོ། །འོ་ན་རྟེན་འབྲེལ་བཅུ་གཉིས་པོ་གང་ཞེ་ན། ཤེས་བྱའི་དངོས་པོ་ལ་རྨོངས་པའམ་བདེན་པའི་གནས་ལུགས་ཡང་དག་པར་མི་ཤེས་པ་འདུ་བྱེད་ཀྱི་རྐྱེན་དུ་གྱུར་པ་ནི་མ་་རིག་པའོ། །དེས་ཀུན་ནས་བསླངས་པའི་ཟག་བཅས་ཀྱི་ལུས་འགྲུབ་པའི་རྒྱུ་ལུས་ངག་ཡིད་གསུམ་གྱིས་བྱས་ཤིང་བསགས་པ་ནི་འདུ་བྱེད། ལས་དེའི་ས་བོན་བསྒོམས་པའི་སེམས་ལས་དེ་དང་འབྲེལ་བའི་སེམས་ནི་རྣམ་་་

༄༅། །ཤེས་།་ མེར་མེར་པོ་ལ་སོགས་པ་ནས། རྒ་ཤིའི་བར་དུ་མིང་གཟུགས་དང་མདུང་ཁྱིམ་ལྟར་ཕན་ཚུན་བརྟེན་ཏེ་གནས་པ་དེ་དུས་ཀྱི་ཕུང་པོ་ལྔ་ནི་མིང་གཟུགས། དེ་འཕེལ་བས་རྣམ་ཤེས་སྐྱེ་བའི་སྒོར་གྱུར་པ་ནི་སྐྱེ་མཆེད་དྲུག །དེ་རྣམས་སྨིན་པས་ཡུལ་དབང་རྣམ་ཤེས་གསུམ་འདུས་པ་ལས་སྐྱེས་པ་སྡུག་པ་ལ་སོགས་པ་དོན་འཛིན་པ་ནི་རེག་པ། དེ་ལས་སིམ་གདུང་སོགས་སུ་མྱོང་བ་ནི་ཚོར་བ། དེ་ལས་ཚོར་བ་བདེ་བ་ལ་་མི་འབྲལ་དུ་ཁ་ལ་བྲལ་བར་མངོན་པར་འདོད་པ་ནི་སྲེད་པ། འདོད་པ་དང་ལྟ་བ་སོགས་ལ་འདུན་ཅིང་དོན་དུ་གཉེར་བ་ཉོན་མོངས་པ་ཅན་ནི་ལེན་པ། འདུ་བྱེད་ཀྱི་ས་བོན་སྲེད་ལེན་གྱིས་གསོས་བཏབ་པས་འབྲས་བུ་་་་་་་སྐྱེད་པ་ལ་མངོན་དུ་ཕྱོགས་པ་ནི་སྲིད་པ། དེའི་རྗེས་ཀྱི་རྣམ་ཤེས་ནས། ཚོར་བའི་བར་དུ་ཕུང་པོ་ལྔའི་རྒྱུན་གསར་དུ་བྱུང་བ་ནི་སྐྱེ་བ། ན་ཚོད་འགྱུར་བ་ནི་རྒ་བ། ཕུང་པོ་འཇིག་པ་ཚེ་ཟད་ནས་རིམ་གྱིས་ཤི་བ་དང་་་་་་་འཆི་བའི་གནས་སྐབས་གཉིས་ཀ་ཤི་བའོ། །རྒ་ཤི་གཉིས་ཡན་ལག་གཅིག་ཏུ་བྱེད་པ་ནི་རྒ་བ་མེད་པར་ཤི་བ་སྲིད་པའི་ཕྱིར་རོ། །མྱ་ངན་དང་སྨྲེ་སྔགས་འདོན་པ་དང་སྡུག་བསྔལ་བ་དང་ཡིད་མི་བདེ་བ་དང་འཁྲུག་པ་་་་་་་རྣམས་ཡན་ལག་ཏུ་མ་བཞག་པ་ནི་འགའ་ཞིག་ཡིད་བདེ་བཞིན་དུ་འཆི་བས་གདོན་མི་ཟ་བར་འབྱུང་བ་མིན་ཞིང་གོ་རིམ་ཀྱང་མ་ངེས་པའི་ཕྱིར་རོ། །མདོ་ལས། ཏིང་ངེ་འཛིན་དེ་ལ་གནས་ནས་རྟེན་ཅིང་འབྲེལ་བར་འབྱུང་་་

བའི་ཡན་ལག་བཅུ་གཉིས་ལུགས་དང་མཐུན་པ་དང་ལུགས་དང་མི་མཐུན་པ་ལ་སོ་སོར་རྟོག་གོ་ཞེས་གསུངས་སོ། །རྒྱས་པར་འདི་ཉིད་ཀྱི་གསལ་བྱེད་ལ་གཟིགས། དགོས་དོན་ནི། ཚིགས་བཅད་འདི་ལ་བརྟེན་ནས་་་་མཐོང་ལམ་གྱི་སེང་གེ་རྣམ་པར་བསྒྱིངས་པ་ལྟ་བུའི་ཏིང་ངེ་འཛིན་རྟེན་འབྲེལ་རྣམས་སྟོན་པའི་མདོ་དོན་བདེ་བླག་ཏུ་རྟོགས་སོ། །བརྒལ་ལན་ལ་རྒོལ་བ་ནི། ཁ་ཅིག་ན་རེ། རྟོག་པའི་སྐབས་དང་བསྟན་མ་ཐག་པ་དང་་་་འདི་གསུམ་ལ་ཟློས་སྐྱོན་ཡོད་དེ། མཐོང་ལམ་དུ་ཁྱད་མེད་ལན་གསུམ་བསྟན་པས་སོ་ཞེ་ན། དེའི་སྐྱོན་མེད་དེ། དང་པོ་ནི་མཐོང་སྤང་རྟོག་པ་སྤོང་བའི་དངོས་གཉེན་གྱི་ཆ་ནས་བསྟན་ལ། གཉིས་པ་ནི་སངས་རྒྱས་་་་ཀྱི་རྒྱུར་བསོད་ནམས་ཀྱི་ཚོགས་གསོག་པའི་ཆ་ནས་བསྟན་ལ། འདིར་དངོས་པོ་ཀུན་རྫོབ་པའི་རང་བཞིན་ཀུན་རྫོབ་པ་ལ་གོམས་པར་བྱེད་པའི་ཆ་ནས་བསྟན་ཏོ། །ཚིགས་གསལ་ལས། སྣང་བ་དང་བཅས་པའི་ཡེ་་་་་་་ཤེས་དང་སྣང་བ་མེད་པ་དང་རྣམ་པར་རྟོག་པ་དང་བཅས་པའི་ཡེ་ཤེས་གསུམ་པོ་དེ་དག་ནི་མཐོང་བའི་ལམ་སྟེ་དང་པོ་ནི་སངས་རྒྱས་པའི་རྒྱུ་མཐུན་པའོ། །གཉིས་པ་ནི། རྣམ་པར་རྟོག་པ་བརྒྱ་རྩ་བརྒྱད་སྤངས་པའོ། །ཡང་སྣང་བ་དང་བཅས་པ་ནི་ཞི་བའི་དབྱིངས་སུ་མི་ལྷུང་བར་བྱེད་པའོ། །རྣམ་པར་རྟོག་པ་དང་བཅས་པས་ནི་དངོས་པོ་ཀུན་རྫོབ་པའི་རང་བཞིན་ཀུན་རྫོབ་པ་ལ་གོམས་པར་བྱེད་པའོ་ཞེས་གསུངས་སོ། །དྲུག་པ་སྒོམ་་་་་་་

༄༧། །སྤང་རྟོག་པའི་གཉེན་པོ་སྒོམ་ལམ་རྩེ་སྦྱོར་ལ་རྟེན་སྒོམ་ལམ་རྩེ་སྦྱོར་དངོས་དང་། དེའི་སྤང་བྱ་རྟོག་པ་དང་བརྟེན་པ་ཡོན་ཏན་དང་གསུམ་ལས། དང་པོ་ནི། འགོག་དང་བཅས་པའི་སྙོམས་འཇུག་དགུར། །ཞེས་སོགས་གསུངས་པ་ལ་ལྔ་ལས། དང་པོ་མཚམས་སྦྱར་བ་ནི། གོང་དུ་བསྟན་པའི་ཚུལ་དེ་ལྟར་མཐོང་ལམ་གྱི་མིང་ཅན་གྱི་རྩེ་སྦྱོར་བརྗོད་ནས་དེའི་རྗེས་སུ་རྟེན་སྒོམ་ལམ་རྩེ་སྦྱོར་འཆད་དོ། །དེའི་རྒྱུ་མཚན་ནི་དེ་དེ་་་་ལས་འབྱུང་བས་སོ། །སྤང་བྱ་རྟོག་པ་དང་འབྲས་བུ་ཡོན་ཏན་གྱི་སྔོན་དུ་འཆད་པའི་རྒྱུ་མཚན་ནི་མི་མཐུན་ཕྱོགས་སྒོམ་སྤང་རྣམ་པར་རྟོག་པ་བརྒྱ་རྩ་བརྒྱད་སྤོང་བ་དང་། སོགས་པ་བདེ་བ་སྒྲུབ་པའི་ཡོན་ཏན་ཕུན་སུམ་་་་་་་ཚོགས་པ་ནི་དེ་གཉིས་ཀྱི་རྟེན་སྒོམ་ལམ་དེ་གྲུབ་པ་སྟེ་ཐོབ་པ་སྔོན་དུ་འགྲོ་བ་ཅན་ཡིན་པའི་ཕྱིར་དང་། དགོས་པ་ནི་དེ་སྔོན་ལ་བཤད་ན་དེ་གཉིས་གོ་ཞིང་རྟོགས་སླ་བས་སོ། །བསྡུས་དོན་ནི། སྒོམ་ལམ་རྩེ་སྦྱོར་ལ་་་་་་་གནས་པའི་བྱང་སེམས་ཆོས་ཅན། འགོག་པ་དང་བཅས་པའི་སྙོམས་འཇུག་དགུ་ལ་སྦྱོར་དངོས་གཉིས་ཀྱི་སྒོ་ནས་སྙོམས་པར་ཞུགས་པ་ལ་དགོས་པ་ཡོད་དེ། དེ་ལ་དེའི་སྒོ་ནས་སྙོམས་པར་ཞུགས་པས་དེ་དགུ་ལ་ཇི་ལྟར་་་འདོད་པ་བཞིན་དུ་དབང་ཐོབ་པར་འགྱུར་བའི་ཕྱིར་རོ། །ཚིག་དོན་རྒྱས་བཤད་ནི། གྲོལ་སྡེ་གཉིས་ལྟར་ན། སྦྱོར་བ་སེང་གེ་རྣམ་པར་བསྒྱིངས་པའི་ཏིང་ངེ་འཛིན་དངོས་གཞིའི་ཆེད་དུ་བསམ་གཏན་དང་པོ་ནས་འགོག་་་

པའི་བར་དུ་རིམ་གྱིས་ཡར་ལུགས་དང་མཐུན་པར་སོང་ཞིང་། ཡང་འགོག་པ་ལས་ལངས་ནས་སྲིད་རྩེ་ནས་བསམ་གཏན་དང་པོའི་བར་དུ་མར་ལུགས་དང་མི་མཐུན་པར་འོངས་ནས་སྙོམས་འཇུག་དགུ་ལ་སྙོམས་པར་འཇུག་་པའི་ཏིང་ངེ་འཛིན་གཅིག་ཡིན་ནོ། །དངོས་གཞི་ཐོད་རྒལ་གྱི་ཏིང་ངེ་འཛིན་ལ་ལུགས་དང་མཐུན་པར་འཇུག་པ་གཉིས་དང་ལུགས་དང་མི་མཐུན་པར་འཇུག་པ་གཅིག་གོ །དང་པོ་གང་ཡང་མ་སྤེལ་བར་ལུགས་དང་མཐུན་་པར་འཇུག་པའི་དངོས་གཞི་ཐོད་རྒལ་གྱི་ཏིང་ངེ་འཛིན་སྦྱོར་བ་སེང་གེ་རྣམ་པར་བསྒྱིངས་པ་ལྟ་བུའི་ཏིང་ངེ་འཛིན་དེ་སྔོན་དུ་བཏང་ནས། བསམ་གཏན་དང་པོ་ནས་འགོག་པའི་བར་དུ་གང་ཡང་མ་སྤེལ་བར་ཡར་རིམ་གྱིས་་་་་་སྙོམས་པར་འཇུག་པའི་ཏིང་ངེ་འཛིན་གཅིག་ཡིན་ནོ། །གཉིས་པ་འགོག་པ་སྤེལ་ནས་ལུགས་དང་མཐུན་པར་འཇུག་པའི་དངོས་གཞི་ཐོད་རྒལ་གྱི་ཏིང་ངེ་འཛིན་ནི་གོང་དུ་བསྟན་པའི་སྦྱོར་དངོས་གཉིས་སྔོན་དུ་བཏང་ནས།བསམ་གཏན་དང་པོ་ནས་སྲིད་རྩེའི་བར་དུ་སྣོམས་འཇུག་རེ་དང་འགོག་པ་རེ་སྤེལ་ནས་ཡར་རིམ་གྱིས་གཅིག་དང་གཉིས་དང་གསུམ་དང་བཞི་དང་ལྔ་དང་དྲུག་དང་བདུན་དང་བརྒྱད་པ་སྲིད་རྩེ་བརྒལ་ནས་འགོག་པ་ལ། དེ་་ནས་རྒྱུན་གཅིག་གི་འགོག་པ་ནས་འགོག་ཏྲེ་ལ་འཇུག་མི་ནུས་པས་དེ་ནས་འགོག་པ་ལ་མི་འཇུག་པར་མཐར་གནས་གྱིས་སྙོམས་འཇུག་དགུ་པ་དང་སྤེལ་བར་བྱ་བའི་ཕྱིར་དུ་ཉེ་བ་དང་། ཤུགས་ཀྱིས་མར་སྲིད་རྩེ་ལ། དེ་་་

༄༅། །ནས་འགོག་པ་དང་སྲིད་རྩེ་ལ་ཡང་ཡང་ཞུགས་པས་ཞེན་པ་དགག་པ་དང་། མཉམ་རྗེས་རིགས་མི་མཐུན་སྤེལ་ནུས་སམ་མི་ནུས་བརྟག་པའི་ཆེད་དུ་འདོད་སེམས་ལ། དེ་ནས་དགུ་པ་འགོག་པ་ལ། དེ་ནས་འདོད་སེམས་ལ་གནས་པའི་ཚུལ་གྱིས་འཇུག་པའི་ཏིང་ངེ་འཛིན་གཅིག་ཡིན་ནོ། །མཁས་རློམ་པ་ཉ་སོགས་ཁ་ཅིག་ན་རེ། འགོག་པ་ནས་སྲིད་རྩེ་ལ། དེ་ནས་འདོད་སེམས་ལ་གནས་པ་སྟེ་གནས་བཅོ་བརྒྱ་ད་ཡིན་་ལ་།་ གལ་ཏེ་གནས་ཉི་ཤུ་ཡིན་ན་མར་འོངས་ལ་འགོག་པ་ཆད་པའི་སྐྱོན་ཡོད་དོ་ཞེ་ན། འོ་ན་འགོག་པ་ནས་མར་སྲིད་རྩེར་འོངས་པའི་དགོས་པ་གང་ཡིན། གལ་ཏེ་འདོད་སེམས་མངོན་དུ་བྱེད་པའི་ཆེད་ཡིན་ཞེ་ན།འོ་ན་འགོག་པ་ནས་འདོད་སེམས་མངོན་དུ་བྱེད་མི་ནུས་པའི་རྒྱུ་མཚན་ཅི་ཡོད། གལ་ཏེ་འགོག་པ་ལ་གནས་དུས་སེམས་མངོན་དུ་གྱུར་པ་འགགས་པས་སོ་ཞེ་ན། རྒྱུ་མཚན་དེའི་ཕྱིར་མི་ནུས་ན་འབུམ་དང་ཉི་ཤུ་ལྔ་པ་དང་་་ཉི་ཁྲི་ལེ་བརྒྱད་དང་སྙིང་པོ་མཆོག་དང་ཟླ་འོད་དང་དགོངས་རྒྱན་རྣམས་ཀྱི་ལུགས་དེ་མི་འཐད་པར་འགྱུར་རོ། །མར་འོངས་ལ་འགོག་པ་ལ་མ་ཞུགས་ཀྱང་སྐྱོན་མེད་དེ། འདིར་འདོད་སེམས་དང་འགོག་པ་སྤེལ་ཟིན་པས་་མར་འོང་དུས་འགོག་པ་ལ་ཞུགས་མི་དགོས་པས་སོ། །ལར་ཡང་རྟོག་གེ་བའི་ཐོ་བས་ལུང་དོན་རྡོ་རྗེའི་བྲག་རི་ལ་རྐོ་བར་བྱེད་པ་ནི་རི་བོང་གི་རྐྱལ་གྱིས་རྒྱ་མཚོ་ཆེན་པོར་འཇུག་པ་དང་མཚུངས་སོ། །ལུགས་དང་མི་མཐུན་

པར་འཇུག་པའི་ཐོད་རྒལ་གྱི་ཏིང་ངེ་འཛིན་འདོད་སེམས་ལས་ལངས་ནས། སྲིད་རྩེ་ནས་བསམ་གཏན་དང་པོའི་བར་དུ་སྙོམས་འཇུག་རེ་དང་འདོད་སེམས་རེ་སྤེལ་ནས་མར་ལ་རིམ་གྱིས་གཅིག་དང་གཉིས་དང་གསུམ་དང་་་བཞི་དང་ལྔ་དང་དྲུག་དང་བདུན་དང་བརྒྱད་པ་བསམ་་གཏན་དང་པོ་བརྒལ་ནས་འདོད་སེམས་ལ་གནས་པའི་ཚུལ་གྱིས་སྙོམས་པར་འཇུག་པའི་ཏིང་ངེ་འཛིན་གཅིག་ཡིན་ནོ། །མདོར་ན་སྦྱོར་དངོས་རྣམས་ལུགས་དང་མཐུན་་་པར་སོང་བ་དང་ལུགས་དང་མི་མཐུན་པར་འོངས་པ་རྣམ་པ་གཉིས་སོ། །དག་ལྡན་ལྟར་ན་སྦྱོར་བ་གོང་དུ་བསྟན་ནས་འདིར་དངོས་གཞི་ཐོད་རྒལ་འཆད་པ་ལ། ཐོད་རྒལ་ལ་སྙོམས་པར་འཇུག་པར་འགྱུར་རོ། །ཇི་་་་་་་ལྟར་ན། འགོག་པ་དང་བཅས་པའི་སྙོམས་འཇུག་དགུར་རྣམ་པ་གཉིས་སུ་སོང་བའི་འོག་ཏུ་ལན་ཅིག་ཕྱིར་འོངས་ནས་སོ། །སོང་བ་དང་པོ་ནི་ཇི་ལྟར་ན་དགུར་སོང་ནས་ཞེ་ན། བསམ་གཏན་དང་པོ་ནས་འགོག་པའི་་་་་་བར་དུ་གང་ཡང་མ་སྤེལ་བར་ཡར་རིམ་གྱིས་སོང་བ་སྟེ་དེ་ནི་འགྲོ་བ་གཅིག་ཡིན་ནོ། །སོང་བ་གཉིས་པ་ནི་ཇི་ལྟར་ན་ཡང་དགུར་སོང་བ་ཡིན་ཞེ་ན། བསམ་གཏན་དང་པོ་ནས་སྲིད་རྩེའི་བར་དུ་སྙོམས་འཇུག་རེ་དང་་་་་་་འགོག་པ་རེ་སྤེལ་ནས་གཅིག་དང་གཉིས་དང་གསུམ་དང་བཞི་དང་ལྔ་དང་དྲུག་དང་བདུན་དང་བརྒྱད་པ་སྲིད་རྩེ་ལས་རྣམ་པར་གོལ་ནས་འགོག་པ་ལའོ། །འདིར་སྙོམས་པར་འཇུག་པ་བརྒྱད་པོ་རེ་རེ་ཞིང་འགོག་པའི་རྗེས་་་་

༄༅། །ལ་སྙོམས་པར་འཇུག་པ་ཡིན་ལ། དགུ་པ་ལ་ནི་འགོག་པའི་རྗེས་ལ་སྙོམས་པར་འཇུག་མི་ནུས་ཏེ། རྒྱུན་གཅིག་གི་འགོག་པ་ལས་འགོག་པར་ལྡང་བ་ནི་མི་རིགས་པའི་ཕྱིར་རོ། །དེ་བས་ན་ཉེ་བའི་ཕྱིར་་་དང་་།་ ཤུགས་ཀྱིས་སྲིད་རྩེ་ལ་སྙོམས་པར་ཞུགས་ནས་དེ་ལས་ལངས་ཏེ་འགོག་པ་ལ་ཞུགས་ཤིང་། དེ་ལས་ལངས་ནས་མཉམ་པར་མ་བཞག་པའི་སེམས་ལ་གནས་པ་ནི་འགྲོ་བ་གཉིས་པ་སྟེ་རྫོགས་སོ། །འོངས་པ་་་་་་་གཅིག་ནི་ཅི་འདྲ་བར་འགྱུར་ཞེ་ན། རིགས་མི་འདྲ་བར་འགྲོ་བ་སྟེ་མཉམ་པར་མ་བཞག་པའི་སེམས་ལ་གནས་པ་དེ་ལས་ལངས་ནས་འགོག་པ་ནས། བསམ་གཏན་དང་པོའི་བར་དུ་མཉམ་པར་མ་བཞག་པའི་སེམས་རེ་་་་་དང་སྙོམས་འཇུག་རེ་སྤེལ་ནས་ལུགས་དང་མི་མཐུན་པར་མཉམ་པར་མ་བཞག་པ་ལས་མཉམ་པར་བཞག་པ་དང་། མཉམ་པར་བཞག་པ་ལས་མཉམ་པར་མ་བཞག་པར་འཕོས་པར་འགྱུར་ཏེ། གཉིས་སུ་སོང་བའི་འོག་་་ཏུ་ལན་ཅིག་ཕྱིར་འོང་བ་གཅིག་གོ །སྙིང་པོ་མཆོག་ལྟར་ན། ཐོད་རྒལ་ལ་སྙོམས་པར་འཇུག་པར་བྱ་བ་ཡིན་ནོ། །ཇི་ལྟར་ཞེ་ན། སྨྲས་པ། འགོག་པ་དང་བཅས་པ་སྙོམས་པར་འཇུག་པ་དགུ་ནི་རྣམ་པ་གཉིས་ཏེ་་་་འགྲོ་བ་དང་ཕྱིན་ནས་འོངས་པའོ། །འགྲོ་བ་གཉིས་ལས་འགྲོ་བ་དང་པོ་ནི། དང་པོ་ཇི་ལྟར་འགྲོ་ཞེ་ན། བསམ་གཏན་དང་པོ་ནས་འགོག་པའི་བར་དུ་སྔ་རིམ་གྱིས་འགྲོ་བ་སྟེ་དེ་ལ་གནས་དགུའོ། །འགྲོ་བ་གཉིས་པ་

ནི་ཡང་ཇི་ལྟར་འགྲོ་བ་ཡིན་ཞེ་ན། བསམ་གཏན་དང་པོ་ནས། སྲིད་རྩེའི་བར་དུ་འགོག་པ་རེ་དང་སྙོམས་འཇུག་རེ་སྤེལ་ནས་གཅིག་དང་གཉིས་དང་གསུམ་དང་བཞི་དང་ལྔ་དང་དྲུག་དང་བདུན་དང་བརྒྱད་པ་སྲིད་རྩེ་་་་་་་བརྒལ་ནས་འགོག་པ་ལ། དེ་ལས་ལངས་ནས་འདོད་པ་ན་སྤྱོད་པའི་མཉམ་པར་མ་གཞག་པའི་སེམས་མཚམས་སུ་བྱས་ནས་མཐར་འགྲོ་བར་བྱེད་པ་སྟེ་གནས་བཅུ་བདུན་ནོ། །འོངས་པ་ནི་ཕྱིན་ནས་ཇི་ལྟར་འོང་བ་ཡིན་་་ཞེ་ན། འགོག་པ་ནས་བསམ་གཏན་དང་པོའི་བར་དུ། སྙོམས་འཇུག་རེ་དང་། མཉམ་པར་མ་བཞག་པའི་སེམས་རེ་སྤེལ་ནས་མི་འདྲ་བར་འགྲོ་བ་ནི་མཉམ་པར་མ་བཞག་པ་ལས་མཉམ་པར་བཞག་པ་དང་།མཉམ་པར་བཞག་པ་ལས་མཉམ་པར་མ་བཞག་པ་སྟེ་དང་པོ་ཡང་མཉམ་པར་མ་བཞག་པའི་སེམས་ལ་སོགས་པས་འོང་ཞིང་། མཐར་ཡང་མཉམ་པར་མ་བཞག་པའི་སེམས་སུ་འགྲོ་ཞིང་འདུག་པ་སྟེ་གནས་བཅོ་བརྒྱད།ཟླ་འོད་ལྟར་ན། གཞན་རྣམས་སྙིང་པོ་མཆོག་བཞིན་ལ་འགྲོ་བ་ལ་རིམ་གྱིས་སོང་བ་དང་། རིམ་ལས་བཟློག་ནས་སོང་བ་སྟེ་རྣམ་པ་གཉིས་ཀྱིས་འགྲོ་བའོ། །བྱང་ཆུབ་སེམས་དཔའ་བསམ་གཏན་དང་གཟུགས་མེད་པ་་ལ་སྟོམས་པར་འཇུག་པར་འགྱུར་བ་ནི། དེ་ལ་མངོན་པར་དགའ་བའི་གནས་མ་ཡིན་པས་དེས་ཀུན་ནས་ཉོན་མོངས་པར་འགྱུར་བ་མེད་པའི་ཕྱིར་ལ་ཅུང་ཞིག་བསམ་གཏན་གྱི་བདེ་བས་ང་རྒྱལ་བའི་སེམས་ཅན་གྱི་དབང་དུ་་་

༄ཚོ། །བྱེད་ལ། གཟུགས་མེད་པ་ནི་ཐར་པར་མངོན་པར་རློམ་པ་ཅན་གྱིའོ་ཞེས་གསུངས་པ་ལེགས་སོ། །དགོངས་རྒྱན་སློབ་དཔོན་གྱིས་མཛད་པའི་ཉི་ཁྲིའི་འགྲེལ་པ་རྣམས་ནི་གནས་དང་འཇུག་ཚུལ་རྣམས་སྙིང་་་པོ་མཆོག་དང་འདྲའོ། །དེ་རྣམས་འབུམ་དང་ཉི་ཤུ་ལྔ་པའི་ལུགས་སོ། །གྲོལ་སྡེ་གཉིས་དང་དག་ལྡན་དང་དོན་གསལ་རྣམས་ཁྲི་བརྒྱད་སྟོང་པའི་ལུགས་སོ། །གཞན་ཡང་ཡོད་དེ་མང་དུ་དོགས་ནས་མ་བྲིས་སོ། །སྙིང་པོ་ནི་སྙོམས་པར་འཇུག་པའི་ཡུལ་དགུ་ངོས་གཟུང་། དེ་ལ་ཇི་ལྟར་འཇུག་པའི་ཚུལ་གཉིས་ལས་དང་པོ་ལ་དགུ་ལས། བསམ་གཏན་དང་པོའི་སྙོམས་འཇུག་ནི་ཡན་ལག་རྟོག་དཔྱོད་གང་རུང་གིས་ཁྱད་པར་དུ་བྱས་་་་་་པའི་བསམ་གཏན་བཞིའི་ནང་ཚན་དུ་གྱུར་པའི་དགེ་བའི་སེམས་རྩེ་གཅིག་པའོ། །གཉིས་པའི་སྙོམས་འཇུག་ནི་དཔྱོད་པ་སྤངས་ཤིང་ཡན་ལག་ནང་རབ་ཏུ་དང་བ་དང་། ཏིང་ངེ་འཛིན་ལས་སྐྱེས་པའི་དགའ་བདེས་ཁྱད་་་་་་པར་དུ་བྱས་སོགས་དང་། གསུམ་པའི་སྙོམས་འཇུག་ནི་དགའ་བ་སྤངས་ཤིང་ཡན་ལག་དྲན་ཤེས་བཞིན་བཏང་སྙོམས་དང་བདེ་བས་ཁྱད་པར་དུ་བྱས་སོགས་དང་། བཞི་པའི་སྙོམས་འཇུག་ནི་ཚོར་བ་བདེ་བ་སྤངས་ཤིང་་་་ཡན་ལག་དྲན་པ་དང་འདུ་བྱེད་བཏང་སྙོམས་ཡོངས་སུ་དག་པར་ཚོར་བར་བཏང་སྙོམས་ཀྱིས་ཁྱད་པར་དུ་བྱས་པའི་བསམ་གཏན་བཞིའི་ནང་ཚན་དུ་གྱུར་པའི་དགེ་བའི་སེམས་རྩེ་གཅིག་པའོ། །ནམ་མཁའ་མཐའ་ཡས་ཀྱི་་་་་་

སྙོམས་འཇུག་ནི་གཟུགས་མེད་པའི་སྙོམས་འཇུག་གང་ཞིག །ནམ་མཁའ་མཐའ་ཡས་པའི་མོས་པ་སྔོན་དུ་བཏང་ནས་སྙོམས་པར་ཞུགས་པའི་དགེ་བའི་སེམས་རྩེ་གཅིག་པ། རྣམ་ཤེས་མཐའ་ཡས་ཀྱི་སྙོམས་འཇུག་ནི།གང་ཞིག །རྣམ་ཤེས་མཐའ་ཡས་པའི་མོས་པ་སྔོན་དུ་བཏང་ནས་སྙོམས་པར་ཞུགས་པའི་དགེ་བའི་སེམས་རྩེ་གཅིག་པ། ཅི་ཡང་མེད་པའི་སྙོམས་འཇུག་ནི། གང་ཞིག །ཅི་ཡང་མེད་པའི་མོས་པ་སྔོན་དུ་བཏང་ནས་་་སྙོམས་པར་ཞུགས་པའི་དགེ་བའི་སེམས་རྩེ་གཅིག་པ། འདུ་ཤེས་མེད་མིན་སྙོམས་འཇུག་ནི། གང་ཞིག །འདུ་ཤེས་རགས་པ་མེད་ཅིང་ཕྲ་བ་མེད་པ་མ་ཡིན་པ་དང་མཚུངས་པར་ལྡན་པའི་དགེ་བའི་སེམས་རྩེ་གཅིག་་་་་པ་།་ འགོག་པའི་སྙོམས་འཇུག་ནི་དགག་གཞིའི་སྟེང་དུ་དགག་བྱ་སེམས་སེམས་བྱུང་བརྟན་པ་མ་ཡིན་པ་རྣམས་དང་ཉོན་ཡིད་བཀག་པའི་འཕགས་པའི་རྒྱུད་ཀྱི་སྙོམས་འཇུག་གོ །བསམ་གཏན་དང་གཟུགས་མེད་པ་་་་་་་རྣམས་ནི་རྒྱས་པར་ཡིད་ཀྱི་མུན་སེལ་ལ་གཟིགས། གཉིས་པ་ལ་སྦྱོར་བ་དང་དངོས་གཞི་ཐོད་རྒལ་གཉིས་ལས་སྦྱོར་བ་ནི། འགོག་དང་བཅས་པའི་སྙོམས་འཇུག་དགུར། །རྣམ་པ་གཉིས་སུ་སོང་འོངས་ནས། །སྙོམས་འཇུག་ཅེས་པས་བསྟན། །གཉིས་པ་དངོས་གཞི་ཐོད་རྒལ་གྱི་ཏིང་ངེ་འཛིན་ལ་ཆུང་ངུ་འབྲིང་ཆེན་པོ་གསུམ། དང་པོ་ནི། འགོག་དང་བཅས་པའི་སྙོམས་འཇུག་དགུར། །འགོག་པའི་བར་དུ་སོང་ནས། །

༄ཚོ། །ཐོད་རྒལ་དུ་ནི་སྙོམསའཇུག །ཅེས་པསབསྟན། གཉིས་པ་ནི། འགོག་དང་བཅས་པའི་སྙོམས་འཇུག་དགུར། །གཅིག་དང་གཉིསགསུམ་བཞི་དང་ལྔ། །དྲུག་དང་བདུན་དང་བརྒྱད་བརྒལ་ནས། །འགོག་པའི་བར་དུ་མི་འདྲར་འགྲོ། །འདོད་པར་གཏོགས་པའི་རྣམ་པར་ཤེས། །མཉམ་གཞག་མིན་པས་མཚམས་བཟུང་སྟེ། །ཐོད་རྒལ་དུ་ནི་སྙོམས་པར་འཇུག །ཅེས་པས་བསྟན། གསུམ་པ་ནི། འགོག་དང་་བཅས་པའི་སྙོམས་འཇུག་དགུར། །འདོད་པར་གཏོགས་པའི་རྣམ་པར་ཤེས། །མཉམ་གཞག་མིན་པས་མཚམས་བཟུང་སྟེ། །གཅིག་དང་གཉིས་གསུམ་བཞི་དང་ལྔ། །དྲུག་དང་བདུན་དང་བརྒྱད་བརྒལ་ནས། །མི་འདྲར་འོངས་ནས། །ཐོད་རྒལ་དུ་ནི་སྙོམས་འཇུག །ཅེས་པས་བསྟན་ཏོ། །ངོ་བོ་ངོས་གཟུང་ན་སྦྱོར་བ་ནི་སྙོམས་པར་འཇུག་གོ །གང་ལ་ན། མཐར་གྱིས་གནས་པའི་སྙོམས་འཇུག་ལའོ། །གང་གིས་ན།བྱང་སེམས་སྒོམ་ལམ་པ་གཅིག་གིས་སོ། །ཇི་ལྟར་ན། བསམ་གཏན་དང་པོ་ནས་འགོག་པའི་སྙོམས་འཇུག་གི་བར་དུ་ལུགས་དང་མཐུན་པར་སོང་བ་དང་། ཡང་འགོག་པ་ལས་ལངས་ནས་སྲིད་རྩེ་ནས་བསམ་གཏན་་་་དང་པོའི་བར་དུ་ལུགས་དང་མི་མཐུན་པར་འོངས་པ་རྣམ་པ་གཉིས་ཀྱི་སྒོ་ནས་སོ། །དགོས་པ་ཅིའི་ཕྱིར་དུ་ན། སྤྱིར་ཏིང་ངེ་འཛིན་གྱི་རྩལ་སྦྱངས་ཏེ་སྙོམས་འཇུག་ལ་ཇི་ལྟར་འདོད་པ་བཞིན་དུ་དབང་ཐོབ་པར་བྱ་བའི་ཕྱིར་

དང་་།་ བྱེ་བྲག་ཏུ་དངོས་གཞི་ཐོད་རྒལ་གྱི་ཏིང་ངེ་འཛིན་ཐོབ་པར་བྱ་བའི་ཕྱིར་དུའོ། །དེས་ན་དངོས་གཞི་ཐོད་རྒལ་གྱི་ཏིང་ངེ་འཛིན་གྱི་ཆེད་དུ་ལུགས་དང་མཐུན་མི་མཐུན་གཉིས་ཀྱི་སྒོ་ནས་མཐར་གནས་ཀྱི་སྙོམས་འཇུག་ལ་སྙོམས་པར་ཞུགས་པའི་བསྡུས་སྒོམ་རབ་ཏུ་གྱུར་པ4འི་བྱང་སེམས་སྒོམ་ལམ་པའི་ཏིང་ངེ་འཛིན་དེ་སྒོམ་ལམ་རྩེ་སྦྱོར་གྱི་ངོ་བོར་གྱུར་པའི་སྦྱོར་བ་སེང་གེ་རྣམ་པར་བསྒྱིངས་པ་ལྟ་བུའི་ཏིང་ངེ་འཛིན་ཡིན་ཏེ། མདོ་ལས།སེང་གེ་རྣམ་པར་བསྒྱིངས་པ་ལྟ་བུའི་ཏིང་ངེ་འཛིན་གང་ཞེ་ན། རབ་འབྱོར་འདི་ལ་བྱང་ཆུབ་སེམས་དཔའ་ཆེན་པོ་བསམ་གཏན་དང་པོ་ནས། འགོག་པའི་བར་ཉེ་བར་བསྒྲུབས་ཏེ་གནས་སོ། །དེ་འགོག་པ་ལས་ལངས་་་ནས་སྲིད་རྩེ་ནས་བསམ་གཏན་དང་པོའི་བར་དུ་ཉེ་བར་བསྒྲུབས་ཏེ་གནས་སོ་ཞེས་གསུངས་པ་བཞིན་ནོ། །ཐོད་རྒལ་ཆུང་ངུ་ནི། སྙོམས་པར་འཇུག་གོ །གང་ལ་ན་དང་། གང་གིས་གཉིས་སྔར་བཞིན་ནོ། །ཇི་་་་་་ལྟར་ན། སྦྱོར་བ་སེང་གེ་རྣམ་བསྒྱིངས་ཀྱི་ཏིང་ངེ་འཛིན་སྔོན་དུ་བཏང་ནས་བསམ་གཏན་དང་པོ་ནས་འགོག་པའི་བར་དུ་དམན་པ་ནས་མཆོག་གི་གནས་སྐབས་སུ་ལུགས་དང་མཐུན་པར་སོང་ནས་སོ། །དགོས་པ་ཅིའི་་་་་་་ཕྱིར་དུ་ན། སྤྱིར་སྔར་བཞིན་ལ་བྱེ་བྲག་ཏུ་དངོས་གཞི་ཐོད་རྒལ་འབྲིང་པོའི་ཏིང་ངེ་འཛིན་གྱི་ཆེད་དུའོ། །དེས་ན་སྦྱོར་བ་སེང་གེ་རྣམ་བསྒྱིངས་གྱི་ཏིང་ངེ་འཛིན་སྔོན་དུ་བཏང་ནས། ཐོད་རྒལ་འབྲིང་པོའི་ཏིང་ངེ་འཛིན་གྱི་

༄༅། །ཆེད་དུ་མཐར་གནས་ཀྱི་སྙོམས་འཇུག་དགུ་ལ་ལུགས་དང་མཐུན་པར་སྙོམས་པར་ཞུགས་པའི་བསྡུས་སྒོམ་རབ་ཏུ་གྱུར་པའི་སྒོམ་ལམ་པའི་ཏིང་ངེ་འཛིན་དེ་སྒོམ་ལམ་རྩེ་སྦྱོར་གྱི་ངོ་བོར་གྱུར་པའི་དངོས་གཞིའི་་་་་་ཐོད་རྒལ་ཆུང་ངུའི་ཏིང་ངེ་འཛིན་ཡིན་ཏེ། མདོ་ལས། དེ་སེང་གེ་རྣམ་པར་བསྒྱིངས་པའི་ཏིང་ངེ་འཛིན་དེ་བཏང་ནས་ཐོད་རྒལ་གྱི་ཏིང་ངེ་འཛིན་ལ་སྙོམས་པར་འཇུག་གོ །རབ་འབྱོར་བྱང་སེམས་ཆེན་པོའི་ཏིང་ངེ་འཛིན་་ཐོད་རྒལ་དེ་གང་ཞེ་ན། འདི་ལ་བྱང་ཆུབ་སེམས་དཔའ་བསམ་གཏན་དང་པོ་ལ་སྙོམས་པར་འཇུག་པ་ནས། དེ་བཞིན་དུ་འགོག་པའི་བར་ལ་སྙོམས་པར་འཇུག་གོ་ཞེས་གསུངས་པ་བཞིན་ནོ། །ཁ་ཅིག་གིས། འདི་་་་ཐོད་རྒལ་མིན་ཟེར་བ་ནི་མདོ་ལ་སྐུར་བ་འདེབས་པས་ན་སྙིང་རྗེའི་གནས་སོ། །ཐོད་རྒལ་འབྲིང་པོ་ནི། བཤད་གཞི་གང་ལ་དང་གང་གིས་སྔར་བཞིན་ནོ། །ཇི་ལྟར་ན། ཐོད་རྒལ་ཆུང་ངུ་སྔོན་དུ་བཏང་ནས་བསམ་་་་་གཏན་དང་པོ་ལ། དེ་ལས་ལངས་ནས་གཅིག་བསམ་གཏན་དང་པོ་རྒལ་བ་སྟེ་བོར་ནས་འགོག་པ་ལ། དེ་ནས་བསམ་གཏན་གཉིས་པ་ལ། དེ་ནས་གཉིས་དང་གསུམ་དང་བཞི་དང་ལྔ་དང་དྲུག་དང་བདུན་དང་བརྒྱད་་་་པ་སྲིད་རྩེ་བོར་ནས་འགོག་པ་ལ་དེ་ནས་འདོད་པར་གཏོགས་པ་སྟེ་འདོད་པ་ན་སྤྱོད་པའི་མཉམ་པར་མ་བཞག་པའི་སེམས་ཀྱིས་མཚམས་བཟུང་སྟེའོ། །དགོས་པ་ཅིའི་ཕྱིར་དུ་ན། སྤྱིར་སྔར་བཞིན་ལ་བྱེ་བྲག་ཏུ་ཐོད་རྒལ་་་

ཆེན་པོའི་ཏིང་ངེ་འཛིན་གྱི་ཆེད་དུའོ། །དེ་ནས་ཐོད་རྒལ་ཆུང་ངུའི་ཏིང་ངེ་འཛིན་སྔོན་དུ་བཏང་ནས་ཐོད་རྒལ་ཆེན་པོའི་ཏིང་ངེ་འཛིན་གྱི་ཆེད་དུ། བསམ་གཏན་དང་པོ་ནས་སྲིད་རྩེའི་བར་དུ་འགོག་པ་རེ་སྤེལ་ནས་སྙོམས་་་་་་པར་ཞུགས་པའི་བསྡུས་སྒོམ་རབ་ཏུ་གྱུར་པའི་སྒོམ་ལམ་པའི་ཏིང་ངེ་འཛིན་དེ་སྒོམ་ལམ་རྩེ་སྦྱོར་གྱི་ངོ་བོར་གྱུར་པའི་དངོས་གཞིའི་ཐོད་རྒལ་འབྲིང་པོའི་ཏིང་ངེ་འཛིན་ཡིན་ཏེ། མདོ་ལས། དེ་ལས་ལངས་ནས་བསམ་་་་་་་གཏན་དང་པོ་ལའོ། །དེ་ནས་འགོག་པ་ལའོ། །དེ་ནས་བསམ་གཏན་གཉིས་པ་ལའོ། །དེ་ནས་འགོག་པ་ལའོ། །དེ་ནས་གསུམ་པ་ལའོ། །དེ་ནས་འགོག་པ་ལའོ། །དེ་བཞིན་དུ་སྲིད་རྩེའི་བར་ལའོ། །དེ་་་་་་་ནས་འགོག་པ་ལའོ། །དེ་ནས་འདོད་པ་ན་སྤྱོད་པའི་མཉམ་པར་མ་གཞག་པའི་སེམས་སུ་བྱེད་དོ་ཞེས་སོགས་གསུངས་པ་བཞིན་ནོ། །འདོད་པ་ན་སྤྱོད་པའི་མཉམ་པར་མ་གཞག་པའི་སེམས་ནི་ཆོས་བཤེས་ལྟར་ན།འདོད་པ་ན་ཡོད་པའི་སྣོད་ཀྱི་འཇིག་རྟེན་རྣམས་ནི་རགས་པ་དང་ཐ་བ་ངན་པ་དང་རྩིག་པ་སྟུག་པོ་ལ་སོགས་པ་རྣམ་པར་སྒྱུ་མ་ཙམ་དུ་ལྟ་བའམ། སེམས་ཅན་དམྱལ་བ་ལ་སོགས་པ་ཇི་ལྟར་གནས་པ་རྣམས་སྒྱུ་མ་ཙམ་དུ་དྲན་་པའི་རྗེས་ཐོབ། དེ་ཡུལ་འདོད་པ་ལ་དམིགས་པས་འདོད་པ་ན་སྤྱོད་པའམ་འདོད་པར་གཏོགས་པའི་རྣམ་པར་ཤེས་པ་ཞེས་གསུངས་སོ། །གསེར་གླིང་པས་དམྱལ་བ་དང་ཡི་དྭགས་དང་བྱོལ་སོང་དང་མི་དང་འདོད་ལྷ་དྲུག་

༄ཚོ། །ནི་འདོད་པ་དེར་གཏོགས་པ་ནི་སྐྱེ་བས་ཐོབ་པའོ། །རྣམ་པར་ཤེས་པ་མཉམ་པར་མ་གཞག་པ་ནི། རྣམ་པར་རྟོག་པའོ། །མཚམས་བཟུང་བ་ནི་འདོད་ཁམས་པའི་སྐྱེ་བོ་རྣམས་ལས་འཚང་རྒྱ་བ་ཉིད་ཡིན་་པའི་ཕྱིར་ཉེ་བར་བཟུང་ཞིང་རྣམ་པར་གཞག་ཅེས་པ་དང་། འདོད་ཁམས་པའི་རྣམ་པར་རྟོག་པས་རྣམ་པར་གཡེང་བའི་སེམས་ནས་ཉེ་བར་བཟུང་བར་བྱས་ནས་གཟུགས་ཁམས་སུ་གཏོགས་པའི་སེམས་ཀྱིས་བསམ་གཏན་་་་དང་པོ་མངོན་སུམ་དུ་བྱས་པ་ཞེས་གསུངས་ཡང་ཆོས་བཤེས་ལྟར་འཐད་དོ། །ཐོད་རྒལ་ཆེན་པོ་ནི། བཤད་གཞི་གང་ལ་ན་དང་གང་གིས་རྣམས་སྔར་བཞིན་ནོ། །ཇི་ལྟར་ན། ཐོད་རྒལ་འབྲིང་པོ་སྔོན་དུ་བཏང་ནས་་་་མཉམ་པར་མ་བཞག་པའི་སེམས་ལས་ལངས་ནས་འགོག་པ་ལ། དེ་ནས་གཅིག་འགོག་པ་བོར་ནས་མཉམ་པར་མ་བཞག་པའི་སེམས་ལའོ། །དེ་བཞིན་དུ་གཉིས་དང་གསུམ་དང་བཞི་དང་ལྔ་དང་དྲུག་དང་བདུན་དང་་་་་་་བརྒྱད་པ་བསམ་གཏན་གཉིས་པ་བོར་ནས་མཉམ་པར་མ་གཞག་པའི་སེམས་ལ། དེ་ནས་བསམ་གཏན་དང་པོ་ལ། དེ་ནས་མཉམ་པར་མ་གཞག་པའི་སེམས་ཏེ་ལུགས་དང་མི་མཐུན་པར་མཉམ་རྗེས་རིགས་མི་འདྲ་བ་་་་་་སྤེལ་ནས་སོ། །དགོས་པ་ཅིའི་ཕྱིར་དུ་ན། ཏིང་ངེ་འཛིན་གྱི་རྩལ་སྦྱངས་ཏེ་སྙོམས་འཇུག་ལ་ཇི་ལྟར་འདོད་པ་བཞིན་དུ་དབང་ཐོབ་པར་བྱ་བའི་ཕྱིར་དུའོ། །དེས་ན་ཐོད་རྒལ་འབྲིང་པོའི་ཏིང་ངེ་འཛིན་སྔོན་དུ་བཏང་ནས་་

སྙོམས་འཇུག་ལ་དབང་ཐོབ་པར་བྱ་བའི་ཕྱིར་དུ། སྙོམས་འཇུག་བརྒྱད་དང་རྗེས་ཐོབ་བརྒྱད་སྤེལ་ནས་སྙོམས་པར་ཞུགས་པའི་བསྡུས་བསྒོམ་རབ་ཏུ་གྱུར་པའི་སྒོམ་ལམ་པའི་ཏིང་ངེ་འཛིན་དེ། སྒོམ་ལམ་རྩེ་སྦྱོར་གྱི་ངོ་་་་་་་བོར་གྱུར་པའི་དངོས་པོའི་ཐོད་རྒལ་ཆེན་པོའི་ཏིང་ངེ་འཛིན་ཡིན་ཏེ། །མདོ་ལས། དེ་ལས་ལངས་ནས་འགོག་པ་ལའོ། །དེ་ནས་མཉམ་པར་མ་གཞག་པའི་སེམས་ལའོ། །དེ་ནས་འདུ་ཤེས་མེད་འདུ་ཤེས་མེད་མིན་་་་་སྐྱེ་མཆེད་ལའོ། །དེ་ནས་མཉམ་པར་མ་གཞག་པའི་སེམས་ལའོ། །དེ་བཞིན་དུ་བསམ་གཏན་དང་པོ་ལས་ལངས་ནས་མཉམ་པར་མ་གཞག་པའི་སེམས་ལ་གནས་སོ་ཞེས་བྱ་བའི་བར་དུ་གསུངས་པ་བཞིན་ནོ། །སློབ་་་་དཔོན་ལྟར་ན། གཉིས་ལས་ཕྱེ་སྟེ་བསྟན་པ་ལ་སྦྱོར་བ་ནི། སྙོམས་པར་འཇུག་གོ །གང་ལ་ན། བསམ་གཏན་བཞི་དང་གཟུགས་མེད་བཞི་དང་འགོག་པའི་མཚན་ཉིད་ཀྱི་སྙོམས་འཇུག་དགུ་ལའོ། །གང་གིས་ན།སྒོམ་ལམ་ཁྱད་པར་ཅན་ལ་གནས་པའི་བྱང་ཆུབ་སེམས་དཔའ་རྣམས་ནིའོ། །ནི་ཞེས་བྱ་བ་ནི་དམིགས་ཀྱིས་བསལ་བའི་ངེས་པར་གཟུང་བ་སྟེ་ཉན་ཐོས་རྣམས་ལ་ནི་ཐོད་རྒལ་སྙོམས་འཇུག་ཡོད་ཀྱང་ཐབས་སེམས་ཅན་ལ་་་་དམིགས་པ་ནི་འཁོར་བར་དངོས་སུ་འཇུག་ནུས་པའི་སྙིང་རྗེ་ཁྱད་པར་ཅན་དང་། ཤེས་སྒྲིབ་ཀྱི་གཉེན་པོ་སྟོང་ཉིད་རྟོགས་པའི་ཤེས་རབ་ཆེན་པོས་བྱིན་གྱིས་མ་བརླབས་པས་ན། རྣམ་པར་རྟོག་པ་བརྒྱ་རྩ་བརྒྱད་སྤོང་བ་ལ་

༄༅། །སོགས་པའི་ཡོན་ཏན་ཆེན་པོ་ཉིད་མེད་དོ་ཞེས་སྟོན་པའོ། །ཇི་ལྟར་ན། བསམ་གཏན་དང་པོ་ནས་བཟུང་སྟེ་འགོག་པའི་བར་དུ་སོང་ཡང་འགོག་པ་ལས་ལངས་པ་ནས་བཟུང་སྟེ་བསམ་གཏན་དང་པོ་ནས་་་་་འགོག་པའི་བར་དུ་འོངས་པ་རྣམ་པ་གཉིས་ཀྱིས་སོ། །དགོས་པ་ནི། སྙོམས་འཇུག་ལ་དབང་ཐོབ་པར་བྱ་བའི་ཕྱིར་དུའོ། །ཐོད་རྒལ་ཆུང་ངུ་ནི་གཞན་རྣམས་སྔར་བཞིན་ནོ། །ཇི་ལྟར་ན། སྦྱོར་བ་སྔོན་དུ་བཏང་་་་་་ནས་སྦྱོར་བའི་འཇུག་ཚུལ་དེ་ལྟར་ལུགས་དང་མཐུན་པ་དང་ལུགས་མི་མཐུན་པ་རྣམ་པ་གཉིས་ཀྱིས་སོ། །འབྲིང་པོ་ནི་ཐོད་རྒལ་ཆུང་ངུ་སྔོན་དུ་བཏང་ནས་ཆུང་ངུའི་དུས་སུ་ཞུགས་པར་མ་ཟད་ཡང་བསམ་གཏན་དང་པོ་ལ་་་་་་་སྙོམས་པར་ཞུགས། དེ་ལས་ལངས་ནས་འགོག་པ་ལའོ། །དེ་བཞིན་དུ་སྲིད་རྩེའི་བར་ལ་སྙོམས་འཇུག་རེ་དང་འགོག་པ་རེ་སྤེལ་ནས་འགོག་པ་ལ་ཞུགས། དེ་ལས་ལངས་ནས་དེ་མ་ཐག་པ་སྙོམས་པར་འཇུག་པ་སྲིད་་་་རྩེ་ལ་དམིགས་ཏེ་ཞུགས་དེ་ནས་སྙོམས་པར་འཇུག་པའི་ཐབས་ལ་མཁས་པའི་སྟོབས་ཀྱིས་སྲིད་རྩེ་ལས་ལངས་ཏེ། འདོད་པ་ན་སྤྱོད་པའི་རྣམ་པར་ཤེས་པ་མཉམ་པར་མ་གཞག་པ་དེ་ཐུན་མཚམས་ཀྱི་ངོ་བོར་བཞག་ནས་དེ་་་ལྟ་བུ་དེ་མངོན་སུམ་དུ་བྱས་ནས་དེའི་འོག་ཏུ་འགོག་པ་ལའོ། །དེ་ནས་མཉམ་པར་མ་གཞག་པ་ལའོ། །འདི་སྐབས་སུ་ཡང་འཕགས་པ་བཞིན་དུ་རྩོད་ལན་ཡོད་དོ། །ཆེན་པོ་ནི་གཞན་རྣམས་སྔར་བཞིན་ནོ། །ཇི་ལྟར་་

ན་།་ དེའི་འོག་ཏུ་སྔར་གྱི་གནས་རྣམས་བཤད་ཀྱི་ནང་ནས་འགོག་པ་གཅིག་བུ་བོར་ལ་སྲིད་རྩེ་ལའོ། །དེ་ནས་མཉམ་པར་མ་གཞག་པ་ལའོ། །དེ་ནས་གཉིས་བོར་ནས་ཅི་ཡང་མེད་པའི་སྐྱེ་མཆེད་ལའོ། །དེ་ནས་་་་་་་མཉམ་པར་མ་བཞག་པ་ལའོ། །དེ་བཞིན་དུ་བརྒྱད་པ་བསམ་གཏན་གཉིས་པའི་བར་དུ་བོར་ནས་བསམ་གཏན་དང་པོ་ལའོ། །དེ་ནས་མཉམ་པར་མ་གཞག་པ་ལ་ལུགས་མི་མཐུན་པར་འོངས་ནས་ཞུགས། དེ་ནས་་་་་་་མཉམ་པར་མ་གཞག་པ་ལས་ལངས་ནས་སྔར་མར་འོངས་དུས་འགོག་པ་གཅིག་པུ་བོར་ནས་སྲིད་རྩེ་ལ་འཇུག་པ་དེ་ལྟར་ཞུགས་མ་ཐག་ཡིན་པའི་རྒྱུ་མཚན་གྱིས་བསམ་གཏན་དང་པོ་གཅིག་པུ་བོར་ནས་གཉིས་པ་ལ་ཞུགས།དེ་ནས་མཉམ་པར་མ་གཞག་པ་ལའོ། །དེ་བཞིན་དུ་སོགས་པ་གཉིས་དང་གསུམ་དང་བཞི་དང་ལྔ་དང་དྲུག་དང་བདུན་དང་བརྒྱད་བོར་ནས་འགོག་པའི་སྙོམས་འཇུག་ལ་ཐུག་གི་བར་དུ་མཉམ་རྗེས་རིགས་མི་འདྲ་བ་སྤེལ་་་་་་བའི་སྒོ་ནས་འགྲོ་བས་ན་མི་འདྲ་བར་འགྲོ་བའོ། །ཁ་ཅིག་ནི་དོན་བསྡུ་བར་འཆད་དོ། །ངག་དོན་ནི། སྒོམ་ལམ་ཁྱད་པར་ཅན་ལ་གནས་པའི་བྱང་ཆུབ་སེམས་དཔའ་ཆོས་ཅན། ཐོད་རྒལ་ཆེན་པོ་ལ་སྙོམས་པར་་་་་་་ཞུགས་པ་ཡིན་ཏེ། སྙོམས་འཇུག་བརྒྱད་དང་རྗེས་ཐོབ་བརྒྱད་སྤེལ་ནས་ལུགས་དང་མཐུན་མི་མཐུན་གྱི་སྒོ་ནས་སྙོམས་འཇུག་དགུ་ལ་སྙོམས་པར་ཞུགས་པའི་ཕྱིར་རོ། །དེས་གོང་མ་རྣམས་ལ་རིགས་འགྲེའོ། །བསྡུས་་་་

༄༅། །ཏེ་བསྟན་པ་ནི། སྙོམས་འཇུག་དགུ་ལ་ཇི་ལྟར་འདོད་པ་བཞིན་དུ་དབང་ཐོབ་པ་ཉིད་ཀྱི་ཆེད་དུ་སྙོམས་འཇུག་དགུའི་མཚན་ཉིད་གནས་ལུགས་མངོན་སུམ་དུ་རྟོགས་པར་བྱེད་པ་སྟེ་བྱས་ནས་སྙོམས་པར་་་་་་་ཞུགས་པའི་བསྡུས་སྒོམ་རབ་ཏུ་གྱུར་པའི་སྒོམ་ལམ་པའི་རྣལ་འབྱོར་ཡིན་པས་ན་སྒོམ་ལམ་རྩེ་སྦྱོར་ཡིན་ནོ། །དགོས་དོན་དེ་ལྟ་བུའི་སྙོམས་འཇུག་བསྟན་པས་སྒོམ་ལམ་རྩེ་སྦྱོར་གྱི་རྒྱུ་ཕུན་སུམ་ཚོགས་པ་ལས་འབྱུང་བ་དང་་་་་རྒྱུན་ལྡན་དུ་ཤེས་ཤིང་། ཚིགས་བཅད་འདི་ལ་བརྟེན་ནས་སྒོམ་ལམ་རྩེ་སྦྱོར་སྟོན་པའི་མདོ་དོན་བདེ་བླག་ཏུ་རྟོགས་པའོ། །བརྒྱལ་ལན་ལ་རྒོལ་བ་ནི། ཉན་ཐོས་ཁ་ཅིག་ན་རེ། ས་བརྒྱད་ནི་བསམ་གཏན་བཞི་དང་་་་གཟུགས་མེད་བཞིའོ། །རྣམ་པ་གཉིས་ནི་ཟག་བཅས་དང་ཟག་མེད་གཉིས་སོ། །འབྲེལ་དང་ནི་གོ་རིམ་བཞིན་དུའོ། །གཅིག་བརྒལ་ནི་རེ་རེ་བོར་ནས་སོ། །སོང་ཞིང་ནི་ལུགས་མཐུན་ནོ། །འོངས་ནས་ནི་ལུགས་་དང་མི་མཐུན་པར་རོ། །རིགས་མི་མཐུན་པ་ནི་ཟག་བཅས་ཟག་མེད་སྤེལ་བའོ། །གསུམ་པར་འགྲོ་བ་ནི་རང་གནས་ནས་བརྩིས་པའི་གནས་གསུམ་པར་འགྲོའོ། །བཞི་པར་མི་འགྲོ་སྟེ་ཤིན་ཏུ་རིང་བས་སོ། །གཉིས་་པ་ཡང་མི་འགྲོ་སྟེ་ཤིན་ཏུ་ཉེ་བས་སོ། །སྤྱིས་ཕྱེ་ནས་སྦྱོར་བ་དང་ཐོད་རྒལ་ངོས་གཟུང་བ་ནི། ཟག་དང་བཅས་པའི་བསམ་གཏན་བཞི་གཟུགས་མེད་བཞི་སྟེ། ས་བརྒྱད་ལ་བསམ་གཏན་དང་པོ་ནས་སྲིད་རྩེའི་བར་དུ་་་་་་

ལུགས་དང་མཐུན་པར་དང་། སྲིད་རྩེ་ནས་བསམ་གཏན་དང་པོ་བར་དུ་ལུགས་དང་མི་མཐུན་པར་སྙོམས་པར་འཇུག་པ་དང་། སྲིད་རྩེ་དོར་བའི་ཟག་མེད་བདུན་ལ་ལུགས་དང་མཐུན་པ་དང་ལུགས་དང་མི་མཐུན་པར་་་་་་་སྙོམས་པར་འཇུག་པ་ནི་རིང་སྦྱོར་རོ། །དེ་བྱང་བར་བྱས་ནས་སྲིད་རྩེ་དོར་བའི་ཟག་བཅས་བདུན་ལ་རེ་རེ་བོར་ནས་ལུགས་དང་མཐུན་པ་དང་ལུགས་དང་མི་མཐུན་པར་དང་། ཟག་མེད་བདུན་ལ་རེ་རེ་བོར་ནས་ལུགས་་་་་དང་མཐུན་པ་དང་ལུགས་དང་མི་མཐུན་པར་སྙོམས་པར་འཇུག་པ་ནི་ཐོད་རྒལ་དུ་སྙོམས་པར་འཇུག་པའི་ཉེ་སྦྱོར་ཡིན་ནོ། །དེ་བྱང་བར་བྱས་ནས་ཟག་བཅས་བསམ་གཏན་དང་པོ་ལ། དེ་ནས་གཉིས་པ་བོར་ཟག་མེད་་་་་་གསུམ་པ་ལ། དེ་ནས་བཞི་པ་བོར་ཟག་བཅས་ནམ་མཁའ་ལ། དེ་ནས་རྣམ་ཤེས་བོར་ཟག་མེད་ཅི་ཡང་མེད་པའི་སྐྱེ་མཆེད་ལ་སྙོམས་པར་འཇུག་ཅིང་། ཡང་དེ་བཞིན་དུ་ལུགས་དང་མི་མཐུན་པར་སྙོམས་པར་འཇུག་་་་་པ་ནི་ཐོད་རྒལ་གྱི་སྙོམས་འཇུག་ཡིན་པས་གོང་གི་དེ་མི་འཐད་དོ་ཞེ་ན། ལན་ནི། འདིར་བསྟན་པའི་ཐོད་རྒལ་གྱི་སྙོམས་འཇུག་དང་མངོན་པ་ནས་བཤད་པའི་ཐོད་རྒལ་གྱི་སྙོམས་འཇུག་གཉིས་མིང་འདྲ་ཡང་དོན་མི་འདྲ་་བས་མངོན་པའི་ལུང་གིས་མི་གནོད་དེ། །འདིར་ཐེག་ཆེན་གྱི་ལུགས་ཐུན་མོང་མ་ཡིན་པ་བསྟན་པ་ཡིན་ལ། མངོན་པ་ནས་བསྟན་པ་དེ་ཉན་ཐོས་ཀྱི་ལུགས་ཡིན་པས་སོ། །དཔེར་ན་ཀཱ་ཀཱ་དང་ཀཱ་རུ་ཀ་གཉིས་ཀཱ་ཞེས་་་་་

༄༅། །པའི་སླ་མཚུངས་ཀྱང་་། དོན་བྱ་རོག་དང་འོ་ཐུག་མཚན་ཉིད་མི་འདྲ་བ་བཞིན་ནོ། །གཉིས་པ་སྤང་བྱ་རྟོག་པ་ལ་གཉིས་ལས། མཚམས་སྦྱར་བ་ནི། གོང་དུ་བསྟན་པའི་ཚུལ་དེ་ལྟར་རྟེན་སྒོམ་ལམ་རྩེ་་་་་སྦྱོར་བརྗོད་ནས། རིན་ལ་སྤང་བྱ་སྤང་བར་བྱ་བའི་ཕྱིར་མི་མཐུན་ཕྱོགས་རྣམ་པ་བཞི་བརྗོད་དགོས་པས་གཟུང་འཛིན་རྟོག་པ་བཞི་རིམ་པ་བཞིན་འཆད་དོ། །གཉིས་པ་དངོས་ལ་གཟུང་རྟོག་གཉིས་དང་འཛིན་རྟོག་གཉིས་ཏེ་་བཞི་ལས། འཇུག་པ་གཟུང་རྟོག་ནི། མདོར་བསྡུས་རྒྱས་དང་སངས་རྒྱས་ཀྱིས། །ཞེས་སོགས་གསུངས་པ་ལ་གསུམ་ལས། མཚམས་སྦྱར་བ་ནི། རེ་ཞིག་སྟེ་ཐོག་མར་གཟུང་རྟོག་དང་པོ་འཇུག་པ་གཟུང་རྟོག་་་་་་་འཆད་དོ། །དེའི་རྒྱུ་མཚན་ཅི་ཞེ་ན། ཐར་པ་དོན་གཉེར་གྱི་གང་ཟག་ནི་དང་པོ་བླང་བར་བྱ་བའི་ཕྱོགས་ལ་རྟོག་དཔྱོད་འཇུག་པའི་ཕྱིར་རོ། །བསྡུས་དོན་ནི། སློབ་དཔོན་ལྟར་ན། འདིར་དངོས་སུ་བསྟན་པའི་་་་་་་གཟུང་རྟོག་འདི་གཅིག་སྟེ་དང་པོ་འཇུག་པ་གཟུང་རྟོག་ནི་སྒོམ་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་ཀྱི་གནས་སྐབས་འདིར་སྤང་བར་བྱ་བ་ཡིན་པ་ཉིད་ཀྱིས་ན་དེའི་གནས་སྐབས་ཀྱི་རྣམ་པའི་སྤྱོད་ཡུལ་ཅན་ཞེས་བསྟན་ཏོ། །ཤཱནྟི་པ་ལྟར་ན། གཟུང་རྟོག་དང་པོ་ནི། སྦྱོར་བའི་རྣམ་པའི་སྤྱོད་ཡུལ་ཅན་ཏེ་སྒོམ་ལམ་གྱི་སྦྱོར་བའི་ཁྱད་པར་གྱི་ཡུལ་ཡིན་ནོ། །རྟོག་པའི་ངོ་བོ་གང་ཞེ་ན། རྣམ་པར་རྟོག་གོ །གང་ལ་ན། གང་ཟག་གི་དབང་་་་

དུ་བྱས་པ་གསུམ། ཡོན་ཏན་གསུམ། ལམ་གསུམ་སྟེ་དགུ་ལའོ། །ཇི་ལྟར་ན། སྒྱུ་མ་ལྟ་བུར་བདག་གིས་འཇུག་པར་བྱའོ་ཞེས་འཇུག་བྱའི་གཟུང་བར་ཞེན་པའི་ཚུལ་གྱིས་སོ། །གང་གིས་ན། བྱང་སེམས་་་་་་་འགའ་ཞིག་གིས་སོ། །དེ་ལ་དོན་དམ་པར་འཇུག་བྱར་འབྲུལ་པའི་རྒྱུ་མཚན་ཅི་ཞེ་ན། སྐྱོན་མེད་ཅིང་ཀུན་རྫོབ་ཏུ་བྱང་སེམས་ཀྱི་བླང་བར་བྱ་བ་ཡིན་པའི་ཕྱིར་ཀུན་རྫོབ་ཏུ་འཇུག་པའི་ཕྱོགས་ཡིན་པ་ཉིད་ཀྱིས་སོ། །དེས་ན་དམིགས་ཡུལ་བྱང་སེམས་ཀྱི་བླང་བྱ་ལ་དམིགས་ནས་འཇུག་བྱའི་གཟུང་བར་ཞེན་པའི་བློ་སྒོམ་ལམ་རྩེ་སྦྱོར་གྱི་གཞོམ་བྱར་གྱུར་པ་དེ་དེའི་སྤང་བྱ་སྒྲུབ་རྟོག་ཏུ་གྱུར་པའི་འཇུག་པ་གཟུང་རྟོག་ཡིན་ལ། དེ་ཡང་ཡུལ་གྱི་་སྒོ་ནས་དབྱེ་བས་རྣམ་པ་དགུའོ། །ཚིག་དོན་ནི། འོ་ན་རྟོག་པ་དགུ་པ་ནི་གང་། དེའི་ཡུལ་དགུ་ཅི་ཞེ་ན། སྨྲས་པ། གྲོལ་སྡེ་གཉིས་དང་སློབ་དཔོན་ལྟར་ན། ཆོས་རྣམས་ཀྱི་མདོར་བསྡུས་པ་དང་དེ་རྒྱས་པར་མི་་་ཤེས་པའི་རྣམ་པར་རྟོག་པ་ནི། མདོ་ལས། ཕ་རོལ་ཏུ་ཕྱིན་པ་དྲག་པོ་མདོ་དང་རྒྱས་པར་བསྟན་པ་འདི་དག་ལ་སློབ་པའི་བྱང་སེམས་ཆེན་པོ་ནས་ཆོས་ཐམས་ཅད་ཀྱི་མདོ་དང་རྒྱས་པ་ཤེས་པར་འགྱུར་རོ་ཞེས་གཉེན་པོ་་་་་་་དངོས་སུ་བསྟན་པའི་དོན་གྱིས་གསུངས་ལ། དེ་གཉིས་ཀྱི་ཡུལར་ནི་བཅོམ་ལྡན་འདས་ཀྱིས་མདོར་བསྡུས་པ་ལ་དགའ་བའི་སེམས་ཅན་མགོ་སྨོས་པས་གོ་བ་རྗེས་སུ་འཛིན་པའི་ཕྱིར་དུ་ཆོས་ཐམས་ཅད་དེ་བཞིན་ཉིད་ལ་་་་་་་

༄༅། །སོགས་པ་སྤྱིའི་མཚན་ཉིད་དུ་མདོ་བསྡུས་ནས་གསུངས་པ་དང་། བཅོམ་ལྡན་འདས་ཀྱིས་རྒྱས་པ་ལ་དགའ་བའི་སེམས་ཅན་རྣམ་པར་སྤྲོས་པས་གོ་བ་རྗེས་སུ་འཛིན་པའི་ཕྱིར་དུ་ཆོས་ཐམས་ཅད་གཟུགས་སུ་་་་་རུང་བ་ལ་སོགས་པ་རང་གི་མཚན་ཉིད་དུ་སོ་སོར་ཕྱེ་ནས་རྒྱས་པར་གསུངས་པའོ། །སངས་རྒྱས་ཀྱིས་བསྟང་བ་མེད་པའི་ནི། མདོ་ལས། འཇིག་རྟེན་གྱི་ཁམས་གྲངས་མེད་པ་དག་ན་སངས་རྒྱས་བཅོམ་ལྡན་འདས་་་་་་་གང་ཇི་སྙེད་ཅིག་བཞུགས་ཤིང་འཚོ་སྐྱོང་བ་དང་ཆོས་སྟོན་པ་དེ་དག་ཀྱང་བྱང་སེམས་ཆེན་པོ་ཡུམ་ལ་སྤྱོད་པ་དེ་དག་ལ་དགོངས་པ་མཛད་དོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་བཅོམ་ལྡན་འདས་ཀྱིས་ཇི་་་་་སྐད་བཤད་པ་བཞིན་དུ་དེའི་དོན་ལ་ནན་ཏན་མི་བྱེད་པའི་རྒྱུ་མཚན་གྱིས་སངས་རྒྱས་ཀྱིས་བསྟང་བ་སྟེ་མགོན་དང་བཅས་པས་ཡོངས་སུ་མ་བཟུང་ཡང་། བཅོམ་ལྡན་འདས་ཀྱིས་ཇི་སྐད་བཤད་པ་བཞིན་དུ་དེའི་དོན་ལ་ནན་་་་ཏན་བྱེད་པའི་རྒྱུ་མཚན་གྱིས་སངས་རྒྱས་ཀྱིས་མགོན་སྐྱབས་དང་བཅས་ཏེ་བཟུང་བའོ། །སྦྱོར་ལམ་དང་མཐོང་ལམ་དང་སྒོམ་ལམ་གྱི་ཡོན་ཏན་མེད་པ་ནི། མདོ་ལས། བྱང་སེམས་ཆེན་པོ་ཡུམ་ལ་སྤྱོད་པ་དང་ཡུམ་་་་་་་མངོན་པར་སྒྲུབ་པ་དང་ཡུམ་སྒོམ་པར་བྱེད་པ་དེ་དག་ལ་ཕན་ཡོན་འདི་དག་ཡོད་པར་རིག་པར་བྱའོ་ཞེས་གཉེན་པའི་དོན་གྱིས་གསུངས་ལ། དེ་གསུམ་གྱི་ཡུལ་ནི། གྲོལ་སྡེ་གཉིས་དང་མདོ་ལྟར་ན། སྦྱོར་ལམ་དང་་་་་་་

མཐོང་ལམ་དང་སྒོམ་ལམ་གྱི་དུས་གསུམ་གྱི་ཡོན་ཏན་ཕྱིར་མི་ལྡོག་པ་དང་། དེ་བཞིན་གཤེགས་པ་དགོངས་པ་དང་སངས་རྒྱས་མང་པོ་ལ་བསྙེན་བཀུར་བྱས་པ་དང་དགེ་བའི་རྩ་བ་བསྐྱེད་པ་ལ་སོགས་པ་ཚོགས་བསགས་་་་་་་པའི་ཡོན་ཏན་དང་། སྟོང་པ་ཉིད་དང་བྱང་ཕྱོགས་སོགས་སྒོམ་པ་སྒོམ་པའི་ཡོན་ཏན་དང་། མངོན་ཤེས་དང་ལྡན་པ་དང་དགེ་བའི་རྩ་བ་དང་མི་འབྲལ་བ་ལ་སོགས་པ་ཕུན་སུམ་ཚོགས་པའི་ཡོན་ཏན་དང་། རྟོག་པར་བྱ་བ་དང་བྱང་ཆུབ་སེམས་དཔའི་སྤྱོད་པ་ལ་སོགས་པ་ལ་མཁས་པ་མཁས་པའི་ཡོན་ཏན་རྣམས་དོན་དམ་པར་མེད་ཀྱང་ཀུན་རྫོབ་ཏུ་ཡོད་པའོ། ཁུརྙི་པ་དང་རཏ་ཀྱིར་ལྟར་ན། སྤྱོར་ལམ་དང་མཐོང་ལམ་དང་སྒོམ་ལམ་གྱི་་་་་དུས་གསུམ་གྱི་ཡོན་ཏན་རྗེས་སུ་བསྔགས་པ་དོན་དམ་པར་མེད་ཀྱང་ཀུན་རྫོབ་ཏུ་ཡོད་པའོ། །བུདྡྷ་ཤྲཱི་ལྟར་ན། ཕྱིར་མི་ལྡོག་པ་ལ་སོགས་པ་སྦྱོར་ལམ་གྱི་ཡོན་ཏན་མེད་པས་འདས་པའི་ཡོན་ཏན་མེད་པ་དང་། ཡུམ་་་་་་་སྒྲུབ་པའི་མཚན་ཉིད་མཐོང་ལམ་གྱི་ཡོན་ཏན་མེད་པས་ད་ལྟར་གྱི་ཡོན་ཏན་མེད་པ་དང་། ཡུམ་ཡང་ཡང་སྒོམ་པ་སྒོམ་པའི་ལམ་གྱི་ཡོན་ཏན་མེད་པས་མ་འོངས་པའི་ཡོན་ཏན་མེད་པའོ། །དེ་ཡང་དོན་དམ་པར་མེད་ཀྱང་་་་ཀུན་རྫོབ་ཏུ་ཡོད་པའོ། །སློབ་དཔོན་གྱི་དགོངས་པ་གསེར་གླིང་པས་བླངས་པ་ལྟར་ན། ཉོན་མོངས་པ་རྒྱུ་ལས་བྱུང་བ་དང་རང་གི་ངང་གིས་འགགས་པ་ཉིད་ཀྱིས་དོན་དམ་པར་སྦྱོར་ལམ་གྱི་ཡོན་ཏན་ཉོན་མོངས་པ་དང་་་་་

༄༅། །བྲལ་བ་མེད་ཀྱང་ཀུན་རྫོབ་ཏུ་ཡོད་པ་དང་། ཡང་དག་པ་ན་ཉོན་མོངས་པ་སྐྱེ་བའི་རྒྱུ་དང་མི་ལྡན་པས་མཐོང་ལམ་གྱི་ཡོན་ཏན་ཉོན་མོངས་པ་དང་བྲལ་བ་དོན་དམ་པར་མེད་ཀྱང་ཀུན་རྫོབ་ཏུ་ཡོད་པ་དང་ཡང་་དག་པར་ན་མ་འོངས་པའི་ཉོན་མོངས་པ་མེད་པ་ཉིད་ཀྱིས་སྒོམ་ལམ་གྱི་ཡོན་ཏན་ཉོན་མོངས་པ་དང་བྲལ་བ་དོན་དམ་པར་མེད་ཀྱང་ཀུན་རྫོབ་ཏུ་ཡོད་པའོ། །ཆོས་བཤེས་ཀྱིས་བླངས་པ་ལྟར་ན། ཡང་དག་པར་ན་བྱུང་བ་་་ནི་འདས་པ་སྟེ་སྔར་རྣམ་མཁྱེན་གྱི་སྐབས་སུ་བསྟན་པའི་དམིགས་རྣམ་ལ་སོགས་པ་འགགས་པ་སྟེ་མ་གྲུབ་པ་ཉིད་ཀྱིས་སྦྱོར་ལམ་གྱི་ཡོན་ཏན་མེད་པ་དང་། ཡང་དག་པར་ན་བྱང་ཆུབ་ཆེན་པོ་སྐྱེ་བའི་རྒྱུ་དང་མི་ལྡན་པས་་་་་་་མཐོང་ལམ་གྱི་ཡོན་ཏན་མེད་པ་དང་། ཡང་དག་པར་ན་མ་འོངས་པ་ནི་བར་ཆད་མེད་པའི་ཏིང་ངེ་འཛིན་སྐྱེད་པའི་ནུས་པ་མེད་པ་ཉིད་ཀྱིས་སྒོམ་ལམ་གྱི་ཡོན་ཏན་མེད་ཀྱང་ཀུན་རྫོབ་ཏུ་སྦྱོར་ལམ་གྱི་ཡོན་ཏན་དམིགས་རྣམ་་་་་སོགས་དང་། མཐོང་ལམ་གྱི་ཡོན་ཏན་བྱང་ཆུབ་ཆེན་པོ་སྐྱེད་པའི་རྒྱུ་དང་། སྒོམ་ལམ་གྱི་ཡོན་ཏན་བར་ཆད་མེད་པའི་ཏིང་ངེ་འཛིན་སྐྱེད་པའི་ནུས་པ་ཡོད་པའོ། །ཐེག་ཆེན་གྱི་སྦྱོར་ལམ་མཐོང་ལམ་སྒོམ་ལམ་གསུམ་་་་་་་ཡིན་ནོ། །སྦྱོར་ལམ་དང་མཐོང་ལམ་དང་སྒོམ་ལམ་ལ་མི་ཉིས་པའོ་རྣམ་པར་རྟོག་པ་གསུམ་ནི་རིམ་པ་བཞིན་དུ་མདོ་ལས། གཟུགས་ནས་རྣམ་པར་ཤེས་པ་ཞི་བ་དང་། ཡ་མ་བརླ་དང་གསོག་དང་སྙིང་པོ་མེད་པས་་་་་་་

ཡུམ་ལ་སྤྱད་པར་བྱའོ་ཞེས་དང་། ནམ་མཁའ་ལྟར་སྟོང་པ་ཉིད་མངོན་པར་སྒྲུབ་པས་ཡུམ་མངོན་པར་བསྒྲུབ་པར་བྱའོ་ཞེས་དང་ནམ་མཁའ་ལྟར་སྟོང་ཉིད་སྒོམ་པས་ཡུམ་བསྒོམ་པར་བྱའོ་ཞེས་རིམ་པ་བཞིན་དུ་སྦྱོར་ལམ་དང་་མཐོང་ལམ་དང་སྒོམ་ལམ་གྱི་བདག་ཉིད་ཤེས་པར་བྱེད་པའི་དོན་གྱིས་གསུངས་ལ། དེ་གསུམ་གྱི་ཡུལ་ནི་རིམ་པ་བཞིན་དུ་གཟུགས་སོགས་ལ་ཕྱིན་ཅི་ལོག་བདེན་ཞེན་འགོག་པས་ཞི་བ་དང་། གཟུགས་སོགས་རྐྱེན་་་་་་་དབང་ཡིན་པས་སོགས་པ་ཡ་མ་བརླ་དང་། རང་བཞིན་གྱི་སྟོང་པས་གསོག་དང་དཔྱད་མི་བཟོད་པས་སྙིང་པོ་མེད་པར་རྟོགས་པའི་སྒོ་ནས་མི་གནས་པའི་མྱ་ངན་ལས་འདས་པར་སྦྱོར་བའི་ལམ་དང་། ཉི་ཁྲི་སྣང་བ་ལས།དངོས་པོ་འགོག་པས་ཞི་བའོ། །རྐྱེན་གྱི་དབང་ཡིན་པས་ན་ཡ་མ་བརླའོ། །རང་བཞིན་སྟོང་པ་ཉིད་ཡིན་པས་ན་གསོག་གོ །རྣམ་པར་དཔྱད་མི་བཟོད་པས་ན་སྙིང་པོ་མེད་པའོ་ཞེས་གསུངས་སོ། །ནམ་མཁའ་ལྟར་་་་་་ཆོས་ཐམས་ཅད་རང་བཞིན་གྱིས་སྟོང་པ་ཉིད་དུ་མངོན་པར་སྒྲུབ་པ་སྟེ་མངོན་སུམ་གྱིས་གསར་དུ་རྟོགས་པའི་ཤེས་པ་ཡིན་པ་ཉིད་ཀྱིས་མཐོང་བའི་ལམ་དང་། ནམ་མཁའ་ལྟར་ཆོས་ཐམས་ཅད་རང་བཞིན་མེད་པར་རྟོགས་་་་་ཟིན་སྒོམ་པར་ཤེས་པའི་ཤེས་པ་ཡིན་པ་ཉིད་ཀྱིས་སྒོམ་པའི་ལམ་སྟེ་ལེགས་པ་བླ་མེད་བྱང་ཆུབ་ཀྱི་ལམ་རྣམ་པར་གསུམ་ལའོ། །ལྡོག་པ་གཟུང་རྟོག་ནི། གཉིས་པ་སེམས་དང་སེམས་བྱུང་རྣམས། །ཞེས་སོགས་་་་་་་

༄༅། །གསུངས་པ་ལ་གསུམ་ལས་མཚམས་སྦྱར་བ་ནི། གོང་དུ་བསྟན་པའི་ཚུལ་དེ་ལྟར་གཟུང་རྟོག་དང་པོ་བསྟན་ནས་དེའི་འོག་ཏུ་གཟུང་རྟོག་གཉིས་པ་ལྡོག་པ་གཟུག་རྟོག་འཆད་དོ། །དེའི་རྒྱུ་མཚན་ཅི་ཞེ་ན་་་་་་་ཐར་པ་དོན་གཉེར་གྱི་གང་ཟག་རྣམས་ནི་བླང་བྱ་ཤེས་ནས་དེའི་རྗེས་སུ་དེའི་སྤང་བྱ་མི་མཐུན་ཕྱོགས་ལ་རྟོག་དཔྱོད་འཇུག་པའི་ཕྱིར་རོ། །བསྡུས་དོན་ནི། སློབ་དཔོན་ལྟར་ན། འདིར་དངོས་སུ་བསྟན་པའི་གཟུང་རྟོག་་་་གཉིས་པ་ལྡོག་པ་གཟུང་རྟོག་ནི། སྒོམ་ལམ་རྩེ་སྦྱོར་གྱི་སེམས་དང་སེམས་ལས་བྱུང་བ་འཇུག་པ་བར་ཆད་མེད་ལམ་གྱི་གནས་སྐབས་དེ་ན་སྤང་བར་བྱ་བ་ཡིན་པ་ཉིད་ཀྱིས་ན་དེའི་གནས་སྐབས་ཀྱི་ཡུལ་ཅན་ཡིན་པར་བཞེད་དོ་།་ །རྟོག་པའི་ངོ་བོ་གང་ཞེ་ན། རྣམ་པར་རྟོག་གོ །གང་ལ་ན། སློབ་དཔོན་དང་ཤཱནྟི་པ་དང་རཏ་ཞིར་ལྟར་ན། ཉན་རང་གི་ཚོགས་ལམ་གྱི་དབང་དུ་བྱས་པ་གཉིས། སྦྱོར་ལམ་གྱི་དབང་དུ་བྱས་པ་གཉིས།མཐོང་ལམ་དང་སྒོམ་ལམ་དང་མི་སློབ་ལམ་གྱི་དབང་དུ་བྱས་པ་རེ་རེ། དེ་དག་ལས་ལྡོག་པ་དང་། ཐོབ་བྱ་ལོག་པར་སེམས་པ་དང་དགུའོ། །བུདྡྷ་ཤྲཱི་དང་དྷརྨ་ཤྲཱི་ལྟར་ན། སྦྱོར་ལམ་གྱི་དབང་དུ་བྱས་པ་གཅིག །དེ་དག་ལས་བཟློག་པ་གཉིས། གཞན་སྔར་བཞིན་ནོ། །ཨར་དང་བཟད་པས་ཚོགས་ལམ་རྣམ་བཅད། སྦྱོར་ལམ་ཡོངས་གཅོད། མཐོང་ལམ་རྣམ་བཅད། སྒོམ་ལམ་ཡོངས་གཅོད། མི་སློབ་ལམ་རྣམ་བཅད་་་་

ཀྱི་སྒོ་ནས་བསྟན་ཟེར་རོ། །མདོར་ན་དེ་ལྟ་བུའི་ཡུལ་དགུ་ལའོ། །ཇི་ལྟར་ན། བླང་བར་བྱ་བ་མ་ཡིན་པ་ཉིད་དུ་ལྡོག་པར་བྱའོ་ཞེས་ལྡོག་བྱའི་གཟུང་བར་ཞེན་པའི་ཚུལ་གྱིས་སོ། །གང་གིས་ན། བྱང་སེམས་་་་་་་འགའ་ཞིག་གིས་སོ། །དེ་ལ་དོན་དམ་པར་ལྡོག་བྱར་ཞབྲུལ་པའི་རྒྱུ་མཚན་ཅི་ཞེ་ན། དངོས་པོ་ལ་སོགས་པར་མངོན་པར་ཞེན་པས་མ་རུངས་པར་གྱུར་པས་ན། ཀུན་རྫོབ་ཏུ་བྱང་སེམས་ཀྱི་སྤང་བར་བྱ་བ་ཡིན་པའི་ཕྱིར་ལྡོག་པའི་ཕྱོགས་ཡིན་པ་ཉིད་ཀྱིས་སོ། །དེས་ན་དམིགས་ཡུལ་བྱང་སེམས་ཀྱི་སྤང་བྱ་ལ་དམིགས་ནས་ལྡོག་བྱའི་གཟུང་བར་ཞེན་པའི་བློ་སྒོམ་ལམ་རྩེ་སྦྱོར་གྱི་གཞོམ་བྱར་གྱུར་པའོ། །དེའི་སྤང་བྱ་སྒྲུབ་རྟོག་ཏུ་གྱུར་པའི་་་་་་ལྡོག་པ་གཟུང་རྟོག་གི་ངོ་བོ་ཡིན་ལ་དེ་ཡང་ཡུལ་གྱི་སྒོ་ནས་དབྱེ་བས་རྣམ་པ་དགུའོ། །ཚིག་དོན་ནི། འོ་ན་རྟོག་པ་དགུ་པོ་ནི་གང་། དེའི་ཡུལ་དགུ་པོ་ནི་ཅི་ཞེ་ན། སྨྲས་པ། གྲོལ་སྡེ་གཉིས་དང་ཤཱརྙི་པ་དང་སློབ་་་་་་དཔོན་ལྟར་ན། སེམས་མི་སྟེད་པ་དང་བྱང་ཆུབ་ཀྱི་སྙིང་པོ་ཡིད་ལ་མི་བྱེད་པའི་རྣམ་པར་རྟོག་པ་གཉིས་ནི། མདོ་ལས། སེམས་དང་པོ་སྐྱེད་པ་ནས་ཉེ་བར་བཟུང་ནས་སྙིང་པོ་བྱང་ཆུབ་ལ་འདུག་གི་བར་དུ་ཡུམ་ལ་སྤྱད་་་པར་བྱ། མངོན་པར་བསྒྲུབ་ཟེར་བྱ་བསྒོམ་པར་བྱའོ་ཞེས་གཉེན་པོ་དངོས་སུ་བསྟན་པའི་དོན་གྱིས་གསུངས་ལ། དེ་གཉིས་ཀྱི་ཡུལ་ནི་ཉན་རང་གི་ཚོགས་ལམ་དུ་རང་ཉིད་ལ་ཐེག་ཆེན་གྱི་ཆོས་ཟབ་མོ་དངོས་སུ་སྟོན་བཞིན་

༄ཚོ། །པའི་དགེ་བའི་བཤེས་གཉེན་དང་། ཐེག་ཆེན་གྱི་ཆོས་ལ་མོས་པའི་དད་པ་སོགས་དང་བྲལ་བའི་རྒྱུ་མཚན་གྱིས་གཞན་དོན་དུ་བྱང་ཆུབ་མཆོག་ཏུ་སེམས་མི་སྐྱེད་པ་དང་། དེའི་ཚོགས་ལམ་དུ་གཞན་དོན་དུ་་་་སངས་རྒྱས་ལ་དམིགས་པའི་བསོད་ནམས་འཁོར་གསུམ་དག་པ་ཁྱད་པར་དུ་འཕགས་པ་མེད་པའི་རྒྱུ་མཚན་གྱིས་གཞན་དོན་དུ་བྱང་ཆུབ་ཀྱི་སྙིང་པོ་ཆོས་སྐུ་ཡིད་ལ་མི་བྱེད་པའོ། །ཉན་ཐོས་དང་རང་སངས་རྒྱས་ཀྱི་ཐེག་པ་་་་་ཡིད་ལ་བྱེད་པའི་རྣམ་པར་རྟོག་པ་གཉིས་ནི། མདོ་ལས། ཡིད་ལ་བྱེད་པ་གཞན་གྱི་གོ་སྐབས་མི་འབྱེད་པས་ཡུམ་ལ་སྤྱད་པར་བྱ། མངོན་པར་བསྒྲུབ་པར་བྱ། བསྒོམ་པར་བྱའོ་ཞེས་གཉེན་པོའི་དོན་གྱིས་གསུངས་་་་ལ་།་ དེ་གཉིས་ཀྱི་ཡུལ་ནི་གནས་སྐབས་ཉན་ཐོས་ཀྱི་མྱང་འདས་སུ་རིགས་ངེས་པའི་ཉན་ཐོས་ཀྱི་རིགས་ཅན་ཡིན་པའི་ཕྱིར་ཉན་ཐོས་ཀྱི་སྦྱོར་ལམ་དུ་དེའི་ཐེག་པ་ཡིད་ལ་བྱེད་ཅིང་རང་དོན་དུ་སྒོམ་པ་དང་། གནས་སྐབས་་རང་སངས་རྒྱས་ཀྱི་མྱང་འདས་སུ་རིགས་ངེས་པའི་རང་སངས་རྒྱས་ཀྱི་རིགས་ཅན་ཡིན་པའི་ཕྱིར་དེའི་ཐེག་པ་མངོན་དུ་བྱེད་པའོ། །བུདྡྷ་ཤྲཱིས་འཁོར་བས་འཇིགས་པ་དང་། གཞན་དོན་ལ་མི་ལྟོས་པས་ཐེག་པ་དམན་པ་་་་་་ཡིད་ལ་བྱེད་པ་ཞེས་གསུངས་སོ། །ཡང་དག་པར་རྫོགས་པའི་བྱང་ཆུབ་ཡིད་ལ་མི་བྱེད་པ་ནི་མདོ་ལས། རྣམ་མཁྱེན་ཉིད་ཡིད་ལ་བྱ་བ་མི་འདོར་བས་ཇི་ལྟར་སེམས་དང་སེམས་ལས་བྱུང་བའི་ཆོས་རྣམས་མི་འཇུག་པ་དེ་་་་

ལྟར་ཡུམ་ལ་སྤྱད་པར་བྱ། མངོན་པར་བསྒྲུབ་པར་བྱ། བསྒོམ་པར་བྱའོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་ཉན་རང་གི་མཐོང་ལམ་དུ་སྟོང་ཉིད་སྙིང་རྗེའི་སྙིང་པོ་ཅན་གྱི་ཡུམ་སྒྲུབ་པ་མེད་པའི་རྒྱུ་་་་་་་མཚན་གྱིས་གཞན་དོན་དུ་ཡང་དག་པར་རྫོགས་པའི་བྱང་ཆུབ་ཡིད་ལ་མི་བྱེད་པའོ། །སྒོམ་པའི་རྣམ་པར་རྟོག་པ་ནི་མདོ་ལས། སྒོམ་པར་བྱེད་པས་རྣམ་མཁྱེན་ཐོབ་བམ། བཅོམ་ལྡན་འདས་ཀྱིས་བཀའ་སྩལ་པ།རབ་འབྱོར་དེ་ནི་མ་ཡིན་ནོ་ཞེས་གཉེན་པོའི་དོན་གྱིས་གསུངས་སོ། །སྒོམ་པ་མེད་པའི་ནི་མདོ་ལས། གསོལ་པ་འོ་ན་ཅི་ལགས་མ་བསྒོམས་པས་རྣམ་མཁྱེན་ཐོབ་བམ། བཀའ་སྩལ་པ། དེ་ནི་མ་ཡིན་ནོ། །ཞེས་་་་མི་སློབ་པའི་དུས་སུ་དེ་ཡོངས་སུ་གཏུགས་པར་ཤེས་པར་བྱེད་པའི་དོན་གྱིས་གསུངས་སོ། །སྒོམ་པ་དང་སྒོམ་པ་མེད་དེ་དག་ལས་ལྡོག་པ་བསྒོམ་པ་ཡང་མ་ཡིན་བསྒོམ་པ་མ་ཡིན་པ་ཡང་མ་ཡིན་པ་ནི་མདོ་ལས། གསོལ་་་་པ་འོ་ན་ཅི་ལགས། བསྒོམས་ཀྱང་བསྒོམས་ལ་མ་བསྒོམས་ཀྱང་མ་སྒོམས་པས་རྣམ་མཁྱེན་ཐོབ་བམ། བཀའ་སྩལ་པ་དེ་ནི་མ་ཡིན་ནོ། །ཅི་ལགས་སྒོམ་པ་ཡང་མ་ལགས་མ་བསྒོམས་པ་ཡང་མ་ལགས་པས་རྣམ་མཁྱེན་་ཐོབ་བམ། བཀའ་སྩལ་པ། དེ་ནི་མ་ཡིན་ནོ་ཞེས་སྒོམ་པ་ཡང་མ་ཡིན་བསྒོམས་པ་མ་ཡིན་པ་ཡང་མ་ཡིན་པས་རྣམ་མཁྱེན་བདེན་པ་ཐོབ་པ་བཀག་པས་ཤུགས་ལ་རྗེས་ཐོབ་བར་ཆད་དང་བཅས་པ་དང་། མཉམ་གཞག་་

༄༅། །རྣམས་མི་རྟོག་པ་མཚན་འཛིན་གྱི་བར་ཆད་མེད་པ་འདྲེས་མར་སྤེལ་མར་སྒོམ་པ་དེའི་རྒྱུ་ཉིད་དུ་ཤེས་པར་བྱེད་པའི་དོན་གྱི་གསུངས་ལ། དེ་གསུམ་གྱི་ཡུལ་ནི་གོ་རིམ་བཞིན་དུ་ཉན་རང་གི་སྒོམ་ལམ་དུ་་་་་་་དམིགས་བཅས་ཀྱི་སྒོ་ནས་བསྒོམས་པས་རྣམ་མཁྱེན་བདེན་པ་ཐོབ་པར་འདོད་པ་དང་། ཉན་རང་གི་མི་སློབ་ལམ་དུ་དམིགས་པ་མེད་པ་ཉིད་ཀྱིས་སྒོམ་པ་མེད་པས་རྣམ་མཁྱེན་བདེན་པ་ཐོབ་པར་འདོད་པ་དང་། མཐའ་་་་གཅིག་ཏུ་སྒོམ་པ་དང་སྒོམ་པ་མེད་པ་དེ་དག་ལས་བཟློག་པ་རེས་འགའ་མི་དམིགས་རེས་འགའ་དམིགས་པའི་སྒོ་ནས་རེས་འགའ་མི་སྒོམ་རེས་འགའ་བསྒོམས་པས་རྣམ་མཁྱེན་བདེན་པ་ཐོབ་པར་འདོད་པའོ། །བུདྡྷ་ཤྲཱི་ལྟར་་ན་།་ ཡུམ་བསྒོམས་པས་རྣམ་མཁྱེན་བདེན་པ་ཐོབ་པར་འདོད་པས་སྒོམ་པ་དང་དེ་ཉིད་མ་བསྒོམ་པས་ཐོབ་པར་འདོད་པས་སྒོམ་པ་མེད་པ་དང་། སྒོམ་པ་དང་སྒོམ་པ་མེད་པ་དེ་དག་ལས་བཟློག་པ་སྒོམ་པ་དང་མ་བསྒོམ་་་་པ་གཉིས་གས་ཐོབ་པར་འདོད་པས་གཉིས་ཀ་དང་། བསྒོམས་པས་ཀྱང་མ་ཡིན་མ་བསྒོམས་པས་ཀྱང་མ་ཡིན་པས་ཐོབ་པར་འདོད་པས་གཉིས་ཀ་མ་ཡིན་པའོ། །དོན་ཇི་ལྟ་བ་བཞིན་མ་ཡིན་པའི་རྣམ་པར་རྟོག་པ་ནི་མདོ་་ལས་།་ གསོལ་པ། བཅོམ་ལྡན་འདས། འོ་ན་རྣམ་མཁྱེན་ཇི་ལྟར་ཐོབ་པར་བགྱི། བཀའ་སྩལ་པ། དེ་བཞིན་ཉིད་ཇི་ལྟ་བ་བཞིན་ནོ་ཞེས་གཉེན་པོའི་དོན་གྱིས་གསུང་ལ། དེའི་ཡུལ་ནི་ཐོབ་བྱ་ཐོབ་བྱེད་ཕྱིན་་་་་་

ཅིག་ལོག་ཏུ་མངོན་པར་ཞེན་པ་ཐོབ་བྱ་ཐོབ་བྱེད་ཀྱི་དོན་ཇི་ལྟ་བ་བཞིན་མ་ཡིན་པར་འཛིན་པ་ཉིད་ལའོ། །ཐོབ་བྱ་ཐོབ་བྱེད་ལོག་པར་ཞེན་པ་ཇི་ལྟ་བུ་ཞེ་ན། མངོན་ཞེན་ཅན་གྱིས་ལམ་སྒོམ་པ་གང་གིས་རྣམ་མཁྱེན་ལས་་་རྣམ་པ་གཞན་ཉན་རང་གི་མྱང་འདས་ཐོབ་པར་དེ་ལས་རྣམ་པ་གཞན་རྣམ་མཁྱེན་ཐོབ་པར་སེམས་པའོ། །དེ་ལྟར་ཉི་ཁྲི་སྣང་བ་ལས། གང་གིས་རྣམ་པ་གཞན་དུ་མྱ་ངན་ལས་འདའ་བ་ལ་རྣམ་པ་གཞན་དུ་ཐོབ་པར་་་་་་་སེམས་པ་ཞེས་གསུངས་སོ། །འདི་ནི་འདི་ཁོ་ན་བཞིན་ནོ། །རྫས་འཛིན་རྟོག་པ་ནི། སེམས་ཅན་བཏགས་པའི་སྤྱོད་ཡུལ་ལགས། །ཞེས་སོགས་གསུངས་པ་ལ་གསུམ་ལས། མཚམས་སྦྱར་བ་ནི། ཚུལ་དེ་ལྟར་་གཟུང་རྟོག་གཉིས་པ་བསྟན་པ་དེའི་རྗེས་སུ་འཛིན་རྟོག་དང་པོ་རྫས་འཛིན་རྟོག་པ་འཆད་དོ། །དེའི་རྒྱུ་མཚན་ཅི་ཞེ་ན། སྤང་བླང་ལ་རྟོག་དཔྱོད་ཞུགས་པ་ལས་དེའི་རྗེས་སུ་ཞེན་པ་འབྱུང་བའི་ཕྱིར་རོ། །བསྡུས་དོན་ནི།སློབ་དཔོན་ལྟར་ན། འདིར་དངོས་སུ་བསྟན་པའི་འཛིན་རྟོག་དང་པོ་ནི་སྔ་མ་གཟུང་རྟོག་གི་སྐབས་སུ་བསྟན་པ་བཞིན་དུ་སྒོམ་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་ཀྱི་གནས་སྐབས་དེ་ན་སྤང་བར་བྱ་བ་ཡིན་པས་དེའི་གནས་སྐབས་ཀྱི་ཡུལ་ཅན་དུ་ཤེས་པར་བྱ་བ་མདོ་ལས་བསྒྲགས་པ་ཡིན་ནོ། །རྟོག་པའི་ངོ་བོ་གང་ཞེ་ན། རྣམ་པར་རྟོག་གོ །གང་ལ་ན། ཡུལ་བདག་མེད་གཉིས་ཡུལ་ཅན་ལ་འཕགས་ལམ་སྤྱིའི་དབང་དུ་བྱས་པ་དང་ཁྱད་་་་

༄༅། །པར་ཉན་རང་གི་ཤེས་རབ་དང་བྱང་སེམས་ཀྱི་ཤེས་རབ་ཀྱི་དབང་དུ་བྱས་པ་གཉིས། ཉན་རང་གི་ཐབས་དང་བྱང་སེམས་ཀྱི་ཐབས་ཀྱི་དབང་དུ་བྱས་པ་གཉིས། མངོན་ཞེན་གྱི་ལམ་ལ་ལྟ་བ་མ་དག་པ་དང་་སྤྱོད་པ་མ་དག་པ་ལ། སོ་སྐྱེ་འགའ་ཞིག་གིས་རྫས་སུ་འཛིན་པའི་འཛིན་པ་དགུ་ལའོ། །ཇི་ལྟར་ན། སྔ་མ་མཐོང་ལམ་གྱི་སྐབས་སུ་བསྟན་པ་བཞིན་དུ་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་ཚུལ་གྱིས་སོ། །གང་གིས་ན། བྱང་སེམས་འགའ་ཞིག་གིས་སོ། །དེས་ན་དམིགས་ཡུལ་སོ་སོ་སྐྱེ་བོའི་འཛིན་པ་ལ་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་སྒོམ་ལམ་རྩེ་སྦྱོར་གྱི་གཞོམ་བྱར་གྱུར་པ་དེ། དེའི་་་་་་་སྤང་བྱ་སྒྲུབ་རྟོག་ཏུ་གྱུར་པའི་རྫས་འཛིན་རྟོག་པའི་ངོ་བོ་ཡིན་ལ། དེ་ཡང་ཡུལ་གྱི་སྒོ་ནས་དབྱེ་བས་རྣམ་པ་དགུའོ། །ཚིག་དོན་རྟོག་པ་དགུ་པོ་ནི་གང་། དེའི་ཡུལ་དགུ་པོ་ནི་ཅི་ཞེ་ན། སྨྲས་པ། གྲོལ་སྡེ་གཉིས་དང་ཤཱནྟི་པ་དང་སློབ་དཔོན་ལྟར་ན། སེམས་ཅན་བཏགས་པའི་རྣམ་པར་རྟོག་པ་ནི། མདོ་ལས། བྱང་སེམས་ཆེན་པོ་ཡུམ་ལ་སྤྱོད་པས་གདགས་སུ་མེད་པའི་ཆོས་ཐམས་ཅད་ལ་བསླབ་བར་བྱའོ་ཞེས་གཉེན་པོ་དངོས་སུ་་་་་་་བསྟན་པའི་དོན་གྱིས་གསུངས་ལ། དེའི་སྤྱོད་ཡུལ་ནི་རྫས་ཏེ་དོན་དམ་པར་ཡོད་པར་མི་སྐྱེ་ཡང་། ཀུན་རྫོབ་ཏུ་སེམས་དང་ལྡན་པ་སྐྱེ་བས་སེམས་ཅན་དུ་བཏགས་པ་ཙམ་ཡིན་གྱིས་ཕྱི་རོལ་པའི་བཏགས་པའི་བདག་དང་་་་

སེམས་ཅན་མ་གྲུབ་བོ། །མདོར་ན་ཀུན་རྫོབ་ཏུ་སེམས་དང་ལྡན་པར་སྐྱེ་བས་སེམས་ཅན་དུ་བཏགས་པ་ལ་སོ་སྐྱེ་འགའ་ཞིག་གིས་རྫས་སུ་འཛིན་པའི་འཛིན་པ་ལའོ། །ཆོས་སུ་བཏགས་པའི་ནི། མདོ་ལས། བྱང་་་་་་་སེམས་ཆེན་པོ་ཡུམ་ལ་སྤྱོད་པས་གཟུགས་ནས་རྣམ་མཁྱེན་གྱི་བར་ལ་བསླབ་པར་མི་བགྱིའམ་ཞེས་གཉེན་པོའི་དོན་གྱིས་གསུངས་ལ། དེའི་སྤྱོད་ཡུལ་ནི་གཟུགས་སོགས་སེམས་ཀྱི་སྣང་བ་ཙམ་དུ་ཟད་པས་ཆོས་སུ་བཏགས་་་པ་ཙམ་ཡིན་གྱི་གཟུང་འཛིན་བདེན་པ་མ་གྲུབ་བོ། །མདོར་ན་སེམས་ཀྱི་སྣང་བ་ཙམ་དུ་ཟད་པས་ཆོས་སུ་བཏགས་པ་ལ་སོ་སྐྱེ་འགག་ཞིག་གིས་རྫས་སུ་འཛིན་པའི་འཛིན་པ་ལའོ། །འོག་མ་རྣམས་ལ་ཡང་འདི་བཞིན་དུ་་་་་་་མཛོད་ཅིག །འདི་དང་གོང་མས་གང་ཟག་དང་ཆོས་ཀྱི་བདག་མེད་བསྟན་ཏོ། །སྟོང་པ་ཉིད་མ་ཡིན་པའི་ནི། མདོ་ལས། བྱང་སེམས་ཆེན་པོ་དམིགས་པ་མི་དམིགས་པ་ཉིད་ལ་བསླབ་པར་བྱའོ། །དེ་ལྟར་ཡུམ་ལ་་སྤྱོད་པའི་བྱང་སེམས་ཆེན་པོ་ནི་དམིགས་པ་དང་ལྡན་པར་འགྱུར་རོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་འཕགས་པ་གསུམ་གྱི་རྟོགས་པ་རྣམས་རང་ཡུལ་ཐམས་ཅད་འགྲོ་ཞིང་འཇུག་པའི་ཕྱིར་རྣམ་མཁྱེན་་་་་་དང་་།་ སོགས་པ་ལམ་ཤེས་དང་གཞི་ཤེས་ཀྱི་ཆོས་སེམས་རྦེསྐྱེད་ལ་སོགས་པ་རྣམས་ཀུན་རྫོབ་ཏུ་སྟོང་པ་མ་ཡིན་པར་འདོད་པ་ལའོ། །ཆགས་པའི་ནི། མདོ་ལས། ཡུམ་ཡང་དམིགས་སུ་མེད་བྱང་ཆུབ་ཀྱང་དམིགས་

༄ཚོ། །སུ་མེད་གང་ཡུམ་ལ་སྤྱོད་པ་དེ་ཡང་དམིགས་སུ་མེད་དོ། །རབ་འབྱོར་དེ་ལྟར་བྱང་སེམས་ཆེན་པོ་ནས་ཡུམ་ལ་སྤྱད་པར་བྱའོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་རྣམ་པ་ཐམས་ཅད་དུ་་་་་་་གཟུང་འཛིན་དུ་མངོན་པར་ཞེན་པ་མ་སྤངས་པའི་སྒོ་ནས་སྤྱད་བྱ་སྤྱོད་པ་པོ། །སྤྱད་འབྲས་ཀྱི་ཆོས་ལ་ཆགས་ཤིང་མངོན་པར་ཞེན་པ་ལའོ། །ཆོས་རབ་ཏུ་འབྱེད་པ་ནི། མདོ་ལས། གཟུགས་ནས་རྫོགས་པའི་བྱང་་་་་་་ཆུབ་ཀྱི་བར་དུ་དམིགས་པར་འགྱུར་བ་དེ་ལྟར་ཆོས་རྣམས་རབ་ཏུ་རྣམ་པར་འབྱེད་པར་མི་བྱའོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་བྱང་སེམས་འཕགས་པས་ཆོས་ཐམས་ཅད་བདེན་པའི་ངོ་བོ་ཉིད་མེད་པར་་རྟོགས་པས་ཆོས་ཐམས་ཅད་ཀྱི་ཡིན་ལུགས་རབ་ཏུ་རྣམ་པར་འབྱེད་ཅིང་རྟོགས་པ་ལའོ། །དངོས་པོའི་ཆེད་དུ་བྱེད་པའི་ནི། མདོ་ལས། བྱང་སེམས་ཆེན་པོ་ནི་གཟུགས་ནས་རྫོགས་པའི་བྱང་ཆུབ་ཀྱི་དོན་དུ་ཡུམ་ལ་མི་་་་་སྤྱོད་ཅེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་ཉན་རང་སློབ་པ་རྣམས་གཞན་དོན་དུ་ཆེན་པོ་གསུམ་གྱི་ཆེད་དུ་ལམ་གྱི་བྱ་བ་མི་བྱེད་པ། རང་ཉིད་གཅིག་པུ་ཞི་བདེ་དོན་དུ་གཉེར་བས་དངོས་པོ་དམན་པའི་མྱང་་འདས་ཀྱི་ཆེད་དུ་ལམ་གྱི་བྱ་བ་བྱེད་པ་ལའོ། །ཐེག་པ་གསུམ་གྱིས་ངེས་པར་འབྱུང་བའི་ནི། མདོ་ལས། བྱང་སེམས་ཆེན་པོས་ཆོས་ཐམས་ཅད་སྤྲུལ་པ་ལྟ་བུ་ཡིད་ཆེས་པར་བྱས་ཤིང་ཡུམ་ལ་སྤྱད་པར་བྱའོ་ཞེས་གཉེན་་་་

པོའི་དོན་གྱིས་གསུངས་ལ། དེའི་ཡུལ་ནི་བྱང་སེམས་འཕགས་པ་རྣམས་ནི་གཞན་དོན་དུ་གཟུགས་སོགས་བདེན་པར་མི་དམིགས་པར་རྟོགས་ནས་སྒོམ་པའི་ཕྱིར་གཞན་དོན་དུ་ཐེག་པ་གསུམ་གྱི་ངེས་པར་འབྱུང་བར་མཐར་་་ཐུག་གི་ཆེད་དུ་ལམ་གྱི་བྱ་བ་བྱེད་པ་ལའོ། །ཡོན་མ་དག་པའི་ནི། མདོ་ལས། དེ་བཞིན་གཤེགས་པ་ལ་ཡོན་བསྟབས་པ་དང་སྤྲུལ་པ་ལ་ཡོན་བསྟབས་ནི་དེ་ལྟར་དོན་ཆེ་བ་དང་དེ་ལྟར་ཕན་ཡོན་ཆེའོ། །རབ་འབྱོར་་་་རྣམ་གྲངས་དེ་ལྟར་ཆོས་རྣམས་ཀྱི་ཆོས་ཉིད་བཙན་པར་བྱས་ན། དེ་བཞིན་གཤེགས་པ་དང་དེ་བཞིན་གཤེགས་པའི་སྤྲུལ་པ་ལ་བྱེ་བྲག་གང་ཡང་མེད་པར་རིགས་པར་བྱའོ་ཞེས་གཉེན་པོའི་དོན་གྱིས་གསུངས་ལ། དེའི་་་་་་་ཡུལ་ནི་སོ་སྐྱེ་རྣམས་ཆོས་ཉིད་མངོན་སུམ་དུ་རྟོགས་པ་ལ་ཡང་དག་པར་མ་ཞུགས་པ་ཉིད་ཀྱིས་ཡོན་མ་དག་པ་ལའོ། །དགུ་པ་སྤྱོད་པ་རྣམ་པར་འབྲུགས་པའི་ནི། མདོ་ལས། རབ་འབྱོར་བྱང་སེམས་ཆེན་པོ་ཆོས་ཀྱི་་་་་་་ཆོས་ཉིད་ཁོང་དུ་ཆུད་པར་བྱས་ཤིང་ཡུམ་ལ་སྤྱད་པར་བྱའོ། །ཆོས་རྣམས་ཀྱི་ཆོས་ཉིད་དེ་ཡང་དཀྲུག་པར་མི་བྱ་སྟེ་འདི་ནི་ཡུམ་མོ། །འདི་ནི་ཡུམ་གྱི་ཆོས་ཉིད་དོ་ནས། འདི་ནི་རྣམ་མཁྱེན་ནོ། །འདི་རྣམ་མཁྱེན་གྱི་་་་་་ཆོས་ཉིད་དོ་ཞེས་རྣམ་པར་དཀྲུག་པར་མི་བྱའོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་སྦྱིན་པ་དང་སྦྱིན་བྱེད་ལེན་པ་པོ་ལ་སོགས་པ་འཁོར་གསུམ་དུ་དམིགས་ཏེ་བསྒྲུབ་པས་སྤྱོད་པ་རྣམ་པར་འབྲུགས་པ་སྟེ་མ་་་་

༄ཚོ། །དག་པ་ལའོ། །བཏགས་འཛིན་རྟོག་པ་ལ་གསུམ་ལས། མཚམས་སྦྱར་བ་ནི། གོང་དུ་བསྟན་པའི་ཚུལ་དེ་ལྟར་འཛིན་རྟོག་དང་པོ་བསྟན་ནས། དེའི་རྗེས་ལ་འཛིན་རྟོག་གཉིས་པ་བཏགས་འཛིན་རྟོག་་པ་འཆད་དོ། །དེའི་རྒྱུ་མཚན་ཅི་ཞེ་ན། རྟོག་པ་རྣམས་རགས་རིམས་ནས་སྤོང་བའི་ཕྱིར་རོ། །བསྡུས་དོན་ནི། མདོ་ལས། རབ་འབྱོར་ཐ་སྙད་ནི་མིང་དང་མཚན་མའམ་མངོན་པར་ཞེན་པ་མ་ཡིན་ཏེ། རབ་་་་་་་འབྱོར་འདིར་མིང་ལ་ཐ་སྙད་དུ་བྱེད་པ་མ་ཡིན་ཞིང་། མཚན་མ་དང་མངོན་པར་ཞེན་པ་ལ་ཐ་སྙད་དུ་བྱེད་པ་ཡང་མ་ཡིན་ནོ་ཞེས་སོགས་གསུངས་པའི་དོན་ནི། སེམས་ཅན་བཏགས་དང་དེ་རྒྱུ་ཡི། །ཡུལ་ཅན་དེ་ཡིས་་་་་་་རྣམ་འཇོམས་པས། །སྒོམ་པའི་ལམ་དང་འབྲེལ་པ་ཡི། །མི་མཐུན་ཕྱོགས་གཞན་རྣམ་པ་དགུ། །ཞེས་གསུངས་པ་ལ། བཏགས་འཛིན་རྟོག་པའི་ཡུལ། དེའི་ངོ་བོ། མི་མཐུན་ཕྱོགས་སུ་བསྟན་པ་དང་གསུམ་་་་་་ལས་།་ དང་པོ་ནི། སྟེ་འཕགས་སུ་འདོགས་པའི་རྒྱུ་མ་རིག་པ་དང་བདག་མེད་མངོན་སུམ་དུ་རྟོགས་པའི་ཡེ་ཤེས་ཀྱིས་བསྡས་པའི་ཕུང་པོ་ལྔ་ཅི་རིགས་པར་ཚོགས་པའི་རྒྱུན་ལ་འཕགས་པ་འགའ་ཞིག་གིས་མི་རྟག་་་་་་་བཏགས་པ་ཙམ་དུ་འཛིན་ཪྴའི་འཛིན་པ་དེ་བཏགས་འརྗེན་རྟོག་པའི་ཡུལ་ཡིན་ནོ། །ཤེས་རབ་སྒྲོན་མེའི་ཕྲེང་བ་ལས། སོ་རྨི་སྐྱེ་བོ་འཕགས་པའི་གང་ཟག་ཏུ་བཏགས་པ་དང་དེར་རྣམ་པར་གཞག་པའི་རྒྱུ་མ་རིག་པ་དང་་་་་

ཡེ་ཤེས་ཀྱིས་བསྡུས་པའི་ཕུང་པོའི་རྒྱུན་ལ་མངོན་པར་ཞེན་པའི་ཡུལ་ཅན་ཞེས་གསུངས་པ་བཞིན་ནོ། །དག་ལྡན་ལས། སེམས་ཅན་དུ་བཏགས་པ་ཡང་སངས་རྒྱས་དང་བྱང་ཆུབ་སེམས་དཔའ་ལའོ། །དེའི་རྒྱུ་ཡང་རྣམ་་པ་ཐམས་ཅད་མཁྱེན་ཉིད་ལ་སོགས་པའོ་ཞེས་གསུངས་སོ། །ངོ་བོ་ནི། དེ་ལྟ་བུའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་གྱི་འཛིན་པར་ཞེན་པའི་བློ་སྒོམ་ལམ་རྩེ་སྦྱོར་གྱི་གཞོམ་བྱར་གྱུར་པ་དེ། ཆོདེའི་སྤང་བྱ་སྒྲུབ་རྟོག་ཏུ་གྱུར་པའི་གཏགས་འཛིན་རྟོག་པའི་ངོ་བོ་ཡིན་པས་དེ་དབྱེ་གཞི། དབྱེ་ངོ་རྫས་འཛིན་རྟོག་པ་ལས་གཞན་བཏགས་འཛིན་རྟོག་པ་རྣམ་པ་དགུའོ། །དབྱེ་དོན་ངོ་བོ་གཅིག་དགུར་འབྱེད་པའི་རྒྱུ་མཚན་ཡུལ་དགུ་་་་་ཡོད་པའི་ཕྱིར་རོ། །མི་མཐུན་ཕྱོགས་སུ་བསྟན་པ་ནི། འདིར་དངོས་སུ་བསྟན་པའི་འཛིན་རྟོག་དགུ་ཆོས་ཅན་སྒོམ་ལམ་རྩེ་སྦྱོར་གྱི་མི་མཐུན་ཕྱོགས་ཡིན་ཏེ། དེ་ཡིས་འཇོམས་པས་སོ། །སློབ་དཔོན་གྱི་དགོངས་པ་་་་་་གསེར་གླིང་པས་བླངས་པ་ལྟར་ན། དམྱལ་བ་ལ་སོགས་པའི་གང་ཟག་རྣམས་ལ་སེམས་ཅན་དུ་ཐ་སྙད་དུ་བཏགས་པ་དང་། དེར་རྣམ་པར་གཞག་པའི་རྒྱུ་ཕྱིའི་དོན་ཡོད་པར་མི་རུང་བས་སྣང་བ་སེམས་ཙམ་ལ་འཕགས་པ་འགའ་ཞིག་གིས་མི་རྟག་བཏགས་པ་ཙམ་དུ་འཛིན་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་སྒོམ་ལམ་རྩེ་སྦྱོར་གྱི་གཞོམ་བྱར་གྱུར་པ་དེ། འདིར་དངོས་སུ་བསྟན་པའི་ཡུལ་ཅན་་་་

༄༅། །འཛིན་རྟོག་གཉིས་པ་བཏགས་འཛིན་རྟོག་པ་ཡིན་པས་དེ་ཆོས་ཅན། སྒོམ་ལམ་རྩེ་སྦྱོར་གྱི་མི་མཐུན་ཕྱོགས་ཡིན་ཏེ། དེའི་སྤང་བྱ་ཡིན་པའི་ཕྱིར་རོ། །དབྱེ་ན་དེ་དང་སྤང་གཉེན་དུ་འབྲེལ་བ་རྣམ་པ་་་་་་་དགུའོ་།་ །ཚིག་དོན་ནི། ཇི་ལྟར་ན་རྣམ་པ་དགུ་ཡིན་ཞེ་ན་བར་སྐབས་ཀྱི་ཚིགས་སུ་བཅད་པ་གཉིས་ཀྱིས་གསུངས་པ་ནི། བདག་ཉིད་ཇི་བཞིན་ཀུན་མཁྱེན་ནི། །ཞེས་བྱ་བ་ལ་སོགས་པ་ཡིན་ཏེ། སློབ་དཔོན་ལྟར་་ན་།་ འདིར་དངོས་སུ་བསྟན་པའི་འཛིན་རྟོག་ཐ་མ་ནི་སྔ་མ་གཟུང་རྟོག་གི་སྐབས་སུ་བསྟན་པ་བཞིན་དུ་སྒོམ་ལམ་རྩེ་སྦྱོར་གྱི་སེམས་དང་སེམས་ལས་བྱུང་བ་འཇུག་པ་བར་ཆད་མེད་ལམ་གྱི་སྐབས་དེ་ན་སྤང་བར་བྱ་བ་ཡིན་་་་་་པའི་ཕྱིར། དེའི་གནས་སྐབས་ཀྱི་ཡུལ་ཅན་ཞེས་བསྟན་ཏོ། །རྟོག་པའི་ངོ་བོ་གང་ཞེ་ན། རྣམ་པར་རྟོག་གོ །གང་ལ་ན། རྨོངས་པ་དགུ་ལ་འཕགས་པ་འགའ་ཞིག་གིས་མི་རྟག་བཏགས་པ་ཙམ་དུ་འཛིན་པའི་་་་་་་འཛིན་པ་དགུ་ལའོ། །ཇི་ལྟར་ན། སྔ་མ་མཐོང་ལམ་གྱི་སྐབས་སུ་བསྟན་པ་བཞིན་དུ་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་ཚུལ་གྱིས་སོ། །དེས་ན་དམིགས་ཡུལ་འཕགས་པའི་འཛིན་པ་ལ་དམིགས་ནས་་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་སྒོམ་ལམ་རྩེ་སྦྱོར་གྱི་གཞོམ་བྱར་གྱུར་པ་དེ། དེའི་སྤང་བྱ་སྒྲུབ་རྟོག་ཏུ་གྱུར་པའི་བཏགས་འཛིན་རྟོག་པའི་ངོ་བོ་ཡིན་ལ་དེ་ཡང་ཡུལ་གྱི་སྒོ་ནས་དབྱེ་བས་རྣམ་པ་དགུར་་་་

བཞེད་པ་ཡིན་ནོ། །རྟོག་པ་དགུ་པོ་ནི་ཅི་ཞེ་ན། སྨྲས་པ། རྣམ་མཁྱེན་གྱི་སྒྲིབ་པ་ལ་རྨོངས་པའི་རྣམ་པར་རྟོག་པ་ནི། རབ་འབྱོར་རྣམ་པ་གང་དག་དང་རྟགས་གང་དག་དང་མཚན་མ་གང་གིས་ཆོས་རྣམས།་རབ་ཏུ་་་་་་་བརྗོད་པའི་རྣམ་པ་དེ་དག་དང་། རྟགས་དེ་དག་དང་མཚན་མ་དེ་དག་དེ་བཞིན་གཤེགས་པས་ཐུགས་སུ་ཆུད་པས་དེའི་ཕྱིར་རྣམ་པ་ཐམས་ཅད་མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་ཡིན་ནོ་ཞེས་གཉེན་པོ་དངོས་སུ་བསྟན་པའི་དོན་གྱིས་གསུངས་ལ། །དེའི་ཡུལ་ནི་ཉན་རང་རྣམས་ཇི་ལྟ་ཇི་སྙེད་པའི་རྣམ་པ་ཐམས་ཅད་ཡོངས་སུ་མ་ཤེས་པས་རྣམ་མཁྱེན་ཐོབ་པ་ལ་གེགས་བྱེད་པའི་་་་་་་སྒྲིབ་པ་སྤོང་བའི་ཐབས་ལ་རྨོངས་པ་ལ། འཕགས་པ་འགའ་ཞིག་གིས་མི་རྟག་བཏགས་པ་ཙམ་དུ་འཛིན་པའི་འཛིན་པ་ལ་དམིགས་ནས་བཏགས་འཛིན་དུ་ཞེན་པའི་བློ་དེ་སྒྲུབ་རྟོག་ཏུ་གྱུར་པའི་གོང་གི་རྟོག་པ་དེའི་ངོ་བོ་ཡིན་་ནོ་།་ །དེ་བཞིན་དུ་གོང་འོག་རྣམས་རིགས་འགྲེའོ། །ལམ་ཤེས་ཀྱི་སྙིབས་པ་ལ་རྨོངས་པའི་ནི། མདོ་ལས། བཅོམ་ལྡན་འདས། ཅིའི་སླད་དུ་ལམ་ཤེས་ཉིད་ནི་བྱང་ཆུབ་སེམས་དཔའ་ཆེན་པོ་རྣམས་ཀྱིས་ལགས་་་་་ཞེས་པ་ནས། དེའི་ཕྱིར་ལམ་གྱི་རྣམ་པར་ཤེས་པ་ཉིད་ནི་བྱང་ཆུབ་སེམས་དཔའ་ཆེན་པོ་རྣམས་ཀྱི་ཡིན་ནོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་ཉན་རང་རྣམས་ཐེག་པ་གསུམ་གྱི་ལམ་ཐམས་ཅད་ཀྱི་་་་་་་

༄ཕོ2། །གནས་ལུགས་མ་ཤེས་པས་ལམ་ཤེས་ཐོབ་པ་ལ་གེགས་བྱེད་པའི་སྒྲིབ་པ་སྤོང་བའི་ཐབས་ལ་ཀུན་ཏུ་རྨོངས་པ་ལའོ། །ཐམས་ཅད་ཤེས་པའི་སྒྲིབ་པ་ལ་རྨོངས་པའི་ནི། མདོ་ལས། བཅོམ་ལྡན་འདས།ཅིའི་སླད་དུ་ན་ཐམས་ཅད་ཤེས་པ་ཉིད་ཉན་ཐོས་དང་རང་སངས་རྒྱས་རྣམས་ཀྱིས་ལགས་ཞེས་པ་ནས། དེའི་ཕྱིར་ཉན་ཐོས་དང་རང་སངས་རྒྱས་རྣམས་ཀྱི་ནི་ཐམས་ཅད་ཤེས་པ་ཉིད་ཅེས་བྱའོ་ཞེས་གཉེན་པོའི་དོན་གྱིས་་་་་་་གསུངས་ལ། དེའི་ཡུལ་ནི་ཕྱི་རོལ་པ་རྣམས་ནི་གཞི་ཕྱི་ནང་གི་ཆོས་རྣམས་བདག་མེད་པ་ཡོངས་སུ་མ་ཤེས་པས། ཐམས་ཅད་ཤེས་པ་ཉིད་ཐོབ་པ་ལ་གེགས་བྱེད་པའི་སྒྲིབ་པ་སྤོང་བའི་ཐབས་ལ་ཀུན་ཏུ་རྨོངས་ཏེ་མ་ཤེས་་་་པ་ལའོ། །ལམ་ལ་རྨོངས་པའི་ནི། མདོ་ལས། རབ་འབྱོར་ཡུམ་འདི་ནི་ཆོས་ཐམས་ཅད་ཀྱི་ཕ་རོལ་ཏུ་ཕྱིན་པའི་དམ་པ་ཐོབ་པ་ཡིན་ཏེ་དེའི་ཕྱིར་ཡུམ་ཞེས་བྱའོ། །རབ་འབྱོར་གཞན་ཡང་ཡུམ་འདིས་ཉན་ཐོས་དང་་་་་་་རང་སངས་རྒྱས་དང་བྱང་ཆུབ་སེམས་དཔའ་དང་དེ་བཞིན་གཤེགས་པ་དཀྲ་བཅོམ་པ་ཡང་དག་པར་རྫོགས་པའི་སངས་རྒྱས་ཐམས་ཅད་ཀྱི་ཆོས་ཐམས་ཅད་ཀྱི་ཕ་རོལ་ཏུ་ཕྱིན་པར་གྱུར་ཕ་རོལ་ཏུ་ཕྱིན་པར་གྱུར་པས་དེའི་ཕྱིར་་་་་ཡུམ་ཞེས་བྱའོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་ཉན་རང་རྣམས་ནི་ཡུམ་ཟབ་མོ་ཡོངས་སུ་མ་ཤེས་པས་སྒྲིབ་པ་ཐམས་ཅད་ཞི་བར་བྱེད་པའི་ལམ་མ་ཤེས་པ་ལའོ། །དེ་བཞིན་ཉིད་ལ་སོགས་པ་དང་་་་་་་

མཚུངས་པར་ལྡན་པ་དང་མི་ལྡན་པ་ལ་རྨོངས་པའི་ནི། མདོ་ལས། རབ་འབྱོར་གཞན་ཡང་ཡུམ་འདིར་དེ་བཞིན་ཉིད་དང་ཡང་དག་པའི་མཐའ་དང་ཆོས་དབྱིངས་ཀྱང་ཆུད་དེ་དེའི་ཕྱིར་ཡུམ་ཞེས་བྱའོ། །རབ་འབྱོར་་་་་་་གཞན་ཡང་ཡུམ་འདི་ནི་ཆོས་གང་གིས་ཀྱང་ལྡན་པའམ་མི་ལྡན་པའི་བསྟན་དུ་ཡོད་པའམ་བསྟན་དུ་མེད་པའམ་ཐོགས་པ་དང་བཅས་པའམ་ཐོགས་པ་མེད་པ་མ་ཡིན་ཏེ། དེ་ཅིའི་ཕྱིར་ཞེ་ན། ཡུམ་འདི་ནི་གཟུགས་མེད་པ་་་་བསྟན་དུ་མེད་པ་ཐོགས་པ་མེད་པ་མཚན་ཉིད་མེད་པར་མཚན་ཉིད་གཅིག་པའོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་གཟུགས་ལ་སོགས་པའི་ཤེས་བྱ་ཀུན་རྫོབ་བདེན་པ་དང་། དེ་བཞིན་ཉིད་དང་ཡང་་་་་་་དག་པའི་མཐའ་ལ་སོགས་པ་དོན་དམ་བདེན་པ་རྣམས་ཀྱི་གནས་ལུགས་མ་ཤེས་པས་དེ་བཞིན་ཉིད་ལ་སོགས་པ་དོན་དམ་བདེན་པ་དང་། གཟུགས་ལ་སོགས་པ་ཀུན་རྫོབ་བདེན་པ་གཉིས་མཚུངས་པར་ལྡན་མི་ལྡན་ཏེ་་་་་་་དབྱེར་མེད་ཡིན་མིན་མ་ཤེས་པ་ལའོ། །མི་མཉམ་པ་ཉིད་ལ་རྨོངས་པ་ནི། མདོ་ལས། རབ་འབྱོར་ཡུམ་འདི་ནི་བདུད་དམ་བདུད་ཀྱི་རིགས་ཀྱི་ལྷ་རྣམས་སམ་གང་ཟག་ཉན་ཐོས་དང་རང་སངས་རྒྱས་ཀྱི་ཐེག་པ་པ་ནས་་སྤོ་སྟེགས་ཅན་གཞན་གྱི་བར་དང་། སྡིག་པའི་གྲོགས་པོ་རྣམས་ཀྱིས་མི་ཆོད་མི་འཕྲོགས་པ་སྟེ་བྱང་ཆུབ་སེམས་དཔའ་ཆེན་པོའི་ཡུམ་འདི་ལ་བཅད་པར་མི་ནུས་སོ། །དེ་ཅིའི་ཕྱིར་ཞེ་ན། དེ་ནི་འདི་ལྟར་རང་གི་མཚན་་་་་་

༄༅། །ཉིད་སྟོང་པ་ཉིད་ཀྱི་ཕྱིར་ཡུམ་འདི་ལ་དེ་དག་ཐམས་ཅད་དམིགས་སུ་མེད་པའི་ཕྱིར་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་ཉན་རང་རྣམས་ནི་བདུད་དང་བདུད་ཀྱི་རིགས་ཀྱི་ལྷ་དང་ཉན་རང་ལ་་་སོགས་པ་རང་གི་ངོ་བོ་རང་གི་མཚན་ཉིད་ཀྱིས་སྟོང་པར་མ་ཤེས་པས་མི་མཉམ་པ་བདུད་བཞི་དང་ས་གཉིས་ཀྱིས་མི་འཕྲོག་པ་ཉིད་མ་ཤེས་པ་ལའོ། །སྡུག་བསྔལ་ལ་སོགས་པའི་བདེན་པ་ལ་རྨོངས་པའི་ནི། མདོ་ལས།མི་རྟག་པ་དང་སྡུག་བསྔལ་དང་བདག་མེད་པའི་དོན་དང་སྡུག་བསྔལ་དང་ཀུན་འབྱུང་དང་འགོག་པ་དང་ལམ་ཤེས་པའི་དོན་ལ་སྤྱད་པར་བྱའོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་མི་རྟག་པ་ལ་སོགས་པའི་་་་དོན་ལ་སྒྲ་ཇི་བཞིན་དུ་འཛིན་པ་ཉིད་ཀྱིས་སྡུག་བསྔལ་ལ་སོགས་པའི་བདེན་པའི་གནས་ལུགས་མ་ཤེས་པ་ལའོ། །ཉོན་མོངས་པ་རྣམས་ཀྱིས་རང་བཞིན་ལ་རྨོངས་པའི་ནི། མདོ་ལས། བྱང་ཆུབ་སེམས་དཔའ་ཆེན་པོ་་་་ཡུམ་ཟབ་མོའི་དོན་ལ་སྤོད་པས་འདི་ལྟར་སྤད་པར་བྱ་སྟེ། འདོད་ཆགས་དང་ཞེ་སྡང་དང་གཏི་མུག་དང་ལོག་པར་ལྟ་བ་དང་ལྟ་བར་གྱུར་པ་ཐམས་ཅད་བདག་གི་དོན་ཞེས་སམ་དོན་མ་ཡིན་ཞེས་སྤྱད་པར་མི་བྱའོ། །དེ་་་་་་་ཅིའི་ཕྱིར་ཞེ་མྱོ། འདོདེ་ཆགས་དང་ཞེ་སྡང་དང་གཏི་མུག་དང་ལྟ་བའི་རྣམ་པ་དེ་དག་གི་དེ་བཞིན་ཉིད་ནི་གང་ལ་ཡང་དོན་དུ་མི་བྱེད་དོན་མ་ཡིན་པར་ཡང་མི་བྱེད་དོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་་་་་ཚོ

འདོད་ཆགས་ལ་སོགས་པའི་རང་གི་ངོ་བོ་དེ་བཞིན་ཉིད་མ་ཤེས་པས་ཉོན་མོངས་པའི་རང་བཞིན་གནས་ལུགས་མ་ཤེ་པ་ལའོ། །གཉིས་སུ་མེད་པ་ལ་རྨོངས་པའི་རྣམ་པར་རྟོག་པ་ནི། མདོ་ལས། གཉིས་ཀྱི་ཆོས་སམ་་་་གཉིས་སུ་མེད་པའི་ཆོས་ཀྱང་མི་དམིགས་ན་ཐོབ་པར་འགྱུར་རོ། །གསོལ་པ། བཅོམ་ལྡན་འདས། ཇི་ལྟར་ན་གཉིས་ཀྱི་ཆོས་སམ་གཉིས་སུ་མེད་པའི་ཆོས་མི་དམིགས་པར་འགྱུར་བ་ལགས། བཅོམ་ལྡན་འདས་་་་་་་ཀྱིས་བཀའ་སྩལ་པ། དམིགས་སུ་མེད་པ་ལ་གཟུགས་དང་ཚོར་བ་དང་འདུ་ཤེས་དང་འདུ་བྱེད་རྣམས་དང་རྣམ་པར་ཤེས་པ་དམིགས་སུ་མེད་ཅིང་ཐོབ་པ་མེད་དོ་ཞེས་གཉེན་པོའི་དོན་གྱིས་གསུངས་ལ། དེའི་ཡུལ་ནི་་་་་་་གཟུགས་འཛིན་གྱི་མཚན་ཉིད་བདེན་པར་མི་དམིགས་པར་མ་ཤེས་པས་གཉིས་སུ་མེད་པའི་ཚུལ་མ་ཤེས་པ་ལའོ། །དགོས་དོན་ནི། མདོར་བསྡུས་རྒྱས་དང་སངས་རྒྱས་ཀྱིས། །ཞེས་སོགས་ཀྱི་ཚིགས་སུ་བཅད་པ་དགུ་་ལ་བརྟེན་ནས་སྒོམ་ལམ་རྩེ་སྦྱོར་གྱི་མི་མཐུན་ཕྱོགས་གཟུང་རྟོག་གཉིས་དང་འཛིན་རྟོག་གཉིས་ཏེ་རྣམ་པ་བཞི་པོ་དེ་དག་སྤང་བར་བྱ་བ་ཉིད་དུ་དེའི་གཉེན་པོ་སྦྱོར་བ་ཉེར་བསྡོགས་གཉིས་དང་། འཇུག་པ་བར་ཆད་མེད་ལམ་་གཉིས་ཏེ་རྣམ་པ་བཞི་པོ་ཡང་དེའི་སྤང་བྱའི་སྒོ་ནས་དབྱེ་བས་སྤང་བྱ་བཞིན་དུ་གཉེན་པོ་ཡང་ཐ་དད་དོ་ཞེས་བྱ་བར་ཁོང་དུ་ཆུད་པར་བྱའོ། །བརྒལ་ལན་ལ། རྒོལ་བ་ནི། མཐོང་ལམ་གྱི་གནས་སྐབས་སུ་བསྟན་པའི་་་་་

༄༅། །རྟོག་པ་དང་འདིར་བསྟན་གཉིས་ལ་ཟློས་སྐྱོན་ཡོད་དེ་རྟོག་པར་ཁྱད་མེད་ལན་གཉིས་བསྟན་པས་སོ་ཞེ་ན་སྐྱོན་མེད་དེ། གོང་དུ་མཐོང་ལམ་རྩེ་སྦྱོར་གྱི་སྤང་བྱའི་ཆ་ནས་བསྟན་འདིར་སྒོམ་ལམ་རྩེ་སྦྱོར་གྱི་སྤང་་་བྱའི་ཆ་ནས་བསྟན་པས་སོ། །གསུམ་པ་འབྲས་བུ་ཡོརྣེ་ཏན་ནི། སྐྱོན་རྣམས་ཟད་ནས་ཡོན་ཏན་རྣོམས་ཇི་ལྟར་འབྱུང་ཞེ་ན། ཡམས་ནད་འདི་རྣམས་ཟད་ནས་ནི། །ཞེས་བྱ་བ་ལ་སོགས་པ་ཡིན་ཏེ། འདི་ལ་ལྔ་་་་་་་ལས་།་ མཚམས་སྦྱར་བ་ནི། སྒོམ་ལམ་ཆེན་པོ་ཆེན་པོའི་སྐད་ཅིག་ཐ་མ་ལ་གནས་པའི་བྱང་ཆུབ་སེམས་དཔའ་སྔ་མ་མཐོང་ལམ་གྱི་སྐབས་སུ་བསྟན་པ་བཞིན་དུ། སྒོམ་སྤང་རྣམ་པར་རྟོག་པར་རགས་པ་བརྒྱ་རྩ་བརྒྱད་་་ལོངས་པ་དང་དུས་མཉམ་པ་ཁོ་ནར་རྟོག་པ་དེ་དག་གིས་མི་འཁྲུལ་པའི་ཚུལ་གྱི་བསྡུས་པའི་སྒོམ་སྤང་ཉོན་སྒྲིབ་རགས་པ་བརྒྱ་རྩ་བརྒྱད་སྤངས་པས། དེ་ལ་ཡོན་ཏན་ཕུན་སུམ་ཚོགས་པ་ཐམས་ཅད་བསྟན་ཏོ། །ཞེས་བྱ་་་་་་བར་བར་སྐབས་ཀྱི་ཚིགས་སུ་བཅད་པ་གཉིས་ཀྱིས་གསུངས་སོ། །བསྡུས་དོན་ནི། སྒོམ་ལམ་ཆེན་པོའི་ཆེན་པོའི་སྐད་ཅིག་ཐ་མ་ལ་གནས་པའི་སེམས་དཔའ་ཆེན་པོ་ཆོས་ཅན། རྒྱ་མཚོ་ཆེན་པོར་ཆུ་བོ་བཞི་འབབ་པ་་་་་་བཞིན་དུ་ཡོན་ཏན་ཕུན་སུམ་ཚོགས་པ་ཀུན་བརྟེན་པར་བྱེད་དེ། ནད་པ་ནད་ཟད་ནས་དབུགས་ཕྱིན་པའི་བདེ་བ་ཐོབ་པ་ལྟར་ཡམས་ནད་དང་འདྲ་བའི་སྒོམ་སྤང་རགས་པ་རྣམས་མ་ལུས་པར་ཟད་ཅིང་དེའི་གཉེན་པོ་ཐོབ་་་་་་་

པའི་ཕྱིར་རོ། །ཚིག་དོན་གྱི་སྐབས་སུ་ཡང་འདི་བཞིན་མཛོད་ཅིག །ཚིག་དོན་རྒྱས་བཤད་ནི། བརྟེན་པར་བྱེད་དོ། །གང་ལ་ན། ལོ་མ་དང་མེ་ཏོག་དང་འབྲས་བུ་མཆོག་སྟེ་གནས་སྐབས་རབ་ཀྱི་མཐར་ཕྱིན་པ་་་་་་ཐོབ་པ་དེ་དག་གིས་སྤ་བ་མཛེས་པར་གྱུར་པའི་སྒོམ་ལམ་ལ་གནས་པའི་བྱང་ཆུབ་སེམས་དཔའ་ཆེན་པོ་དེ་ལ་ནིའོ། །ཇི་ལྟར་ན། རྒྱ་མཚོ་ཆེན་པོར་ཆུ་བོ་གངྒཱ་སིཏཱ་པཀླུ་སིརྙ་བཞི་ཆུ་གཡོག་ལྔ་བརྒྱ་ལྔ་བརྒྱ་དང་བཅས་ཏེ་་་་་་འབབ་པ་བཞིན་དུ་རྣམ་པ་ཐམས་ཅད་དུ་མངོན་དུ་འོང་བའི་རྣམ་པས་སོ། །གང་ན། རྣམ་པ་ཐམས་ཅད་དུ་གོང་ནས་གོང་དུ་འགྲོ་བ་བདེ་བར་བསྒྲུབ་ཅིང་བསྐྱེད་པར་མཁསི་པའི་ཡོན་ཏན་ཕུན་སུམ་ཚོགས་པ་ཐེག་པ་་་་་་་གསུམ་གྱིས་བསྡུས་པ་ཆོས་ཐམས་ཅད་ཀྱི་དེ་བཞིན་ཉིད་ལ་དབང་དུ་གྱུར་པ་ཐོབ་པ་དང་། སེམས་ཅན་ཐམས་ཅད་ཀྱི་དབང་པོ་ལ་མཁས་པ་དང་། དེའི་དབང་པོ་ཡོངས་སུ་རྫོགས་པ་ལ་མཁས་པ་དང་། ལས་བདག་་་་་་གིར་བྱས་པ་ཤེས་པ་དང་། སྨོན་གནས་ཤེས་པའི་ཡེ་ཤེས་རྫོགས་པ་དང་། དུས་གསུམ་གྱི་ཡེ་ཤེས་རྣམ་པར་དག་པ་དང་། སེམས་ཅན་རྣམས་ཀྱི་དོན་བྱེད་པ་དང་། སངས་རྒྱས་ཀྱི་ཞིང་ཡོངས་སུ་དག་པ་དང་།རྣམ་མཁྱེན་ཐོབ་པ་དང་། ཆོས་ཀྱི་འཁོར་ལོ་བསྐོར་བ་དང་། སེམས་ཅན་རྣམས་ཐེག་པ་གསུམ་ལ་བཀོད་ནས་ལྷག་མ་མེད་པའི་མྱང་འདས་ལ་འགོད་པ་ལ་སོགས་པ་ཐམས་ཅད་དོ། །རྒྱུ་གང་ལས་ན། སྒོམ་ལམ་རྩེ་་་

༄༅། །སྦྱོར་ལ་གོམས་པ་ཕུལ་དུ་ཕྱིན་པས་འགལ་རྐྱེན་ཡོན་ཏན་ཐོབ་པ་ལ་གེགས་བྱེད་པས་ཡམས་ནད་དང་འདྲ་བའི་སྒོམ་སྤང་རྣམ་པར་རྟོག་པ་བཞི་པོ་རགས་པ་རྣམས་ཟད་ནས་གེགས་བྱེད་པ་མེད་ཅིང་མ་ཐུན་རྐྱེན་་་་་སྙིང་རྗེའི་གཞན་དབང་དུ་གྱུར་པས་སོ། །དཔེར་ན་ནད་པ་ནད་ལས་གྲོལ་ནས་དགའ་བས་དབུགས་ཕྱིན་པའི་བདེ་བ་ཐོབ་པ་བཞིན་དུའོ། །མདོ་ལས། རབ་འབྱོར་བྱང་ཆུབ་སེམས་དཔའ་ཆེན་པོ་ནི་དེ་བཞིན་ཉིད་ཀྱི་་་་་་ཡུམ་ལ་བསླབས་ཤིང་ཆོས་ཐམས་ཅད་ཀྱི་དེ་བཞིན་ཉིད་ལ་སློབ་བོ། །དེ་ལ་བསླབས་ཤིང་དེ་རྫོགས་པར་བྱེད་དོ། །དེ་བྱས་ཤིང་དེ་ལ་དབང་དུ་འགྱུར་བ་ཐོབ་པར་བྱེད་དོ། །དེ་བྱས་ཤིང་སེམས་ཅད་ཐམས་ཅད་ཀྱི་་་་་་་དབང་པོ་ལ་མཁས་པར་བྱེད་དོ། །དེ་བྱས་ཤིང་དབང་པོ་ཡོངས་སུ་རྫོགས་པར་བྱས་པ་ལ་མཁས་པར་བྱེད་དོ། །དེ་བྱས་ཤིང་སེམས་ཅན་རྣམས་ཀྱི་ལས་རང་གིར་བྱས་པ་ཤེས་པར་བྱེད་དོ། །དེ་བྱས་ཤིང་སྨོན་པའི་ཡེ་་་་་ཤེས་ཡོངས་སུ་རྫོགས་པར་བྱེད་དོ། །དེ་བྱས་ཤིང་དུས་གསུམ་གྱི་ཡེ་ཤེས་རྣམ་པར་དག་པར་བྱེད་དོ། །དེ་བྱས་ཤིང་བྱང་ཆུབ་སེམས་དཔའི་སྤྱད་པ་སྤྱོད་པས་སེམས་ཅན་རྣམས་ཀྱི་དོན་བྱེད་དོ། །དེ་བྱེད་ཅིང་སངས་་་་་་་རྒྱས་ཀྱི་ཞིང་ཡོངས་སུ་དག་པར་བྱེད་དོ། །དེ་བྱས་ཤིང་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །དེ་བྱས་ཤིང་ཆོས་ཀྱི་འཁོར་ལོ་བསྐོར་རོ། །དེ་བསྐོར་ཞིང་སེམས་ཅན་རྣམས་ཐེག་པ་གསུམ་ལ་རབ་ཏུ་་་་་་་

བཀོད་ནས་ཕུང་པོ་ལྷག་མ་མ་ལུས་པའི་མྱ་ངན་ལས་འདས་པའི་དབྱིངས་སུ་མྱ་ངན་ལས་འདའོ། །རབ་འབྱོར་དེ་ལྟར་བྱང་སེམས་ཆེན་པོས་ཡོན་ཏན་དང་ལེགས་པ་ཐམས་ཅད་མཐོང་ནས་བདག་ཀྱང་བླ་མེད་རྫོགས་པའི་་་་་་་བྱང་ཆུབ་ཏུ་སེམས་བསྐྱེད་པར་བྱའོ། །གཞན་ཡང་བླ་མེད་རྫོགས་པའི་བྱང་ཆུབ་ཏུ་སེམས་བསྐྱེད་དུ་གཞུག་པར་བྱའོ་ཞེས་གསུངས་པ་བཞིན་ནོ། །འོ་ན་ལོ་མ་དང་མེ་ཏོག་ནི་གང་འབྲས་བུ་ནི་ཅི་ཞིག་ཅེ་ན། ལོ་མ་ནི་་་་་་་བྱང་སེམས་ལ་བརྟེན་ཅིང་གདུལ་བྱ་རྣམས་ངན་སོང་གསུམ་ལས་དགྲོལ་བར་བྱའོ། །མེ་ཏོག་ནི་བྱང་སེམས་ལ་བརྟེན་ཅིང་གདུལ་བྱ་རྣམས་མངོན་པར་མཐོ་བ་མི་དང་ལྷར་སྐྱེའོ། །འབྲས་བུ་ནི་བྱང་ཆུབ་སེམས་དཔའ་ལ་་་་་བརྟེན་ནས་གདུལ་བྱ་རྣམས་རྒྱུན་དུ་ཞུགས་པའི་འབྲས་བུ་ནས་རྣམ་པ་ཐམས་ཅད་མཁྱེན་པའི་བར་ལ་འགོད་པའོ། །དེ་ལྟར་མདོ་ལས། ལོ་མ་དང་མེ་ཏོག་དང་འབྲས་བུ་ལྟར་སེམས་ཅན་ཐམས་ཅད་ལ་འཚོ་བར་འགྱུར་རོ། །རབ་འབྱོར་དེ་ལ་ལོ་མ་ནི་བྱང་སེམས་ཆེན་པོ་ལ་བརྟེན་ཅིང་སེམས་ཅན་རྣམས་ངན་སོང་གསུམ་ལས་ཡོངས་སུ་དགྲོལ་བའོ། །མེ་ཏོག་ནི་བྱང་སེམས་ཆེན་པོ་ལ་བརྟེན་ཅིང་རྒྱལ་རིགས་ཆེ་ཞིང་མཐོ་བ་ནས་འདུ་ཤེས་མེད་འདུ་་་ཤེས་མེད་མིན་སྐྱེ་མཆེད་ཀྱི་ལྷར་སྐྱེའོ། །འབྲས་བུ་ནི་བྱང་ཆུབ་སེམས་དཔའ་ལ་བརྟེན་ནས་སེམས་ཅན་རྣམས་རྒྱུན་དུ་ཞུགས་པའི་འབྲས་བུ་ནས་དགྲ་བཅོམ་པ་དང་རང་བྱང་ཆུབ་དང་རྣམ་པ་ཐམས་ཅད་མཁྱེན་པ་ཉིད་ཀྱི་་་་་་་

༄༅། །བར་ལ་རབ་ཏུ་འགོད་དོ་ཞེས་གསུངས་པ་བཞིན་ནོ། །དགོས་དོན་ནི། ཚིགས་བཅད་འདི་ལ་བརྟེན་ནས་སྒོམ་ལམ་རྩེ་སྦྱོར་གྱི་འབྲས་བུ་སྟོན་པའི་མདོ་དོན་བདེ་བླག་ཏུ་རྟོགས་པའོ། །བརྒལ་ལན་ལ་་་་་་་རྒོལ་བ་ནི། འབྲས་བུ་རབ་ཀྱི་མཐར་ཕྱིན་པ་ཐོབ་ན་སྒོམ་ལམ་ལ་གནས་པ་འགལ་ལོ་ཞེ་ན། །ལན་ནི། སྐྱོན་མེད་དེ། སློབ་ལམ་རབ་ཀྱི་མཐར་ཕྱིན་པ་ཐོབ་པ་ཡིན་པའི་ཕྱིར་རོ། །བདུན་པ་བར་ཆད་མེད་པའི་རྩེ་་སྦྱོར་ལ་ངོ་བོ་དང་། ཁྱད་པར་དུ་བྱེད་ཆོས་དམིགས་རྣམ་སོགས་དང་གཉིས་ལས། དང་པོ་ནི། སྟོང་གསུམ་སྐྱེ་བོ་ཉན་ཐོས་དང་། །ཞེས་བྱ་བ་ལ་སོགས་པ་གསུངས་ཏེ། འདི་ལ་ལྔ་ལས། མཚམས་སྦྱར་བ་ནི།སྒོམ་ལམ་རྩེ་སྦྱོར་གྱི་རྗེས་ལ་བར་ཆད་མེད་པའི་ཏིང་ངེ་འཛིན་འཆད་དོ། །དེའི་རྒྱུ་མཚན་ཅི་ཞེ་ན། རང་རྒྱུ་སྒོམ་ལམ་རྩེ་སྦྱོར་ལས་རང་འབྲས་བར་ཆད་མེད་པའི་རྩེ་སྦྱོར་འབྱུང་བ་ཡིན་པས་སོ། །བསྡུས་དོན་ནི། ས་་་བཅུ་རྒྱུན་མཐའི་རྡོ་རྗེ་ལྟ་བུའི་ཏིང་ངེ་འཛིན་གྱི་སྐད་ཅིག་ཐ་མ་ཆོས་ཅན། བར་ཆད་མེད་པའི་རྩེ་སྦྱོར་ཡིན་ཏེ། རང་གི་དངོས་འབྲས་སངས་རྒྱས་བར་ཆད་མེད་པར་དེ་མ་ཐག་ཏུ་སྐྱེད་ནུས་པའི་བསྡུས་སྒོམ་རབ་ཏུ་གྱུར་པའི་་་སེམས་དཔའི་རྣལ་འབྱོར་ཡིན་པའི་ཕྱིར་རོ། །བར་ཆད་མེད་པའི་རྩེ་སྦྱོར་ཆོས་ཅན། ཕན་ཡོན་ཆེན་པོ་དང་ལྡན་པ་ཡིན་ཏེ། འགའ་ཞིག་གིས་སྟོང་གསུམ་གྱི་སྐྱེ་བོ་རྣམས་ཉན་རང་གི་རྟོགས་པ་ཕུན་སུམ་ཚོགས་པ་དང་།

བྱང་སེམས་ཀྱི་སྐྱོན་མེད་པ་ས་དང་པོ་ལ་བཀོད་པའི་དགེ་བ་ཡོད་ན་དེ་རྣམས་དཔེར་མཛད་ནས་དེ་བས་ཁྱོད་སྒོམ་པའི་བསོད་ནམས་མང་བ་ཉིད་ཀྱིས་སོ། །ཚིག་དོན་ནི། རང་གི་དངོས་འབྲས་རྫོགས་པའི་སངས་རྒྱས་བར་ཆད་མེད་པར་དེ་མ་ཐག་ཏུ་འཐོབ་པ་སྟེ་སྐྱེད་ནུས་པའི་བསྡུས་སྒོམ་རབ་ཏུ་གྱུར་པའི་སེམས་དཔའི་ཏིང་ངེ་འཛིན་ཏེ་རྣལ་འབྱོར་གང་ཡིན་པ་དེ། རྩེ་སྦྱོར་སྟོན་པའི་སྐབས་འདིར་བར་ཆད་མེད་པའི་ཏིང་ངེ་འཛིན་ཏེ་བར་ཆད་་་་་་་མེད་པའི་རྩེ་སྦྱོར་ཅེས་བྱའོ། །དེའི་དངོས་འབྲས་རྫོགས་པའི་སངས་རྒྱས་དེ་གང་ཞེ་ན། ཆོས་ཐམས་ཅད་ཀྱི་རྣམ་རྟགས་མཚན་མ་རྣམས་མ་ལུས་པར་རྟོགས་པའི་རྣམ་པ་ཐམས་ཅད་མཁྱེན་པ་ཉིད་གང་ཡིན་པ་དེ་ཡིན་པས་་སོ་།་ །མདོ་ལས། རྣམ་པ་ཐམས་ཅད་མཁྱེན་པ་ཉིད་ཡིད་ལ་བྱའོ་ཞེས་གསུངས་པ་བཞིན་ནོ། །བར་ཆད་མེད་རྩེའི་ངོ་བོ་རྒྱུ་འབྲས་རྣམས། མདོ་ལས་བསོད་ནམས་མང་པོ་ཉིད་ཀྱི་སྒོ་ནས་བསྟན་པས། བསོན་་་་་་་ནམས་མང་པོ་གང་གིས་ན། བར་ཆད་མེད་རྩེའི་རྒྱུ་བྱང་ཆུབ་སེམས་དཔའི་སྐྱོན་མེད་པ་ས་དང་པོའིའོ། །གང་ལས་ན། སྐྱེས་བུ་འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་རྣམས་ཉན་ཐོས་ཀྱི་རྟོགས་པ་ཕུན་སུམ་ཚོགས་པ་དཀར་པོ་རྣམ་པར་མཐོང་བ་དང་རིགས་དང་བརྒྱད་པ་དང་མཐོང་བ་དང་བསྲབས་པ་དང་འདོད་ཆགས་དང་བྲལ་བ་དང་བྱས་པ་རྟོགས་པའི་ས་དང་རང་སངས་རྒྱས་ཀྱི་རྟོགས་པ་ཕུན་་་་་

༄༅། །སུམ་ཚོགས་པ་དེའི་ཚོགས་སྦྱོར་མཐོང་སྒོམ་མི་སློབ་ལམ་ལ་བཀོད་ནས་བསོད་ནམས་སྐྱེད་པ་ཡོད་ན། དེ་ལྟ་བུའི་བསོད་ནམས་སྐྱེད་པ་གང་ཡིན་པ་དེ་དཔེར་མཛད་ནས་དེ་ལས་མང་ངོ་། །ཇི་ལྟར་ན་དེ་་་་་་་ལས་ཁྱད་པར་དུ་འཕགས་ཤིང་དེས་དེའི་ཆ་ལ་སོགས་པར་མི་འགྲོ་བའི་སྒོ་ནས་སོ། །དེའི་རྒྱུ་མཚན་ཅི་ཞེ་ན། བྱང་སེམས་ཆེན་པོ་རྣམས་ནི་གཞན་དོན་དུ་རྫོགས་པའི་བྱང་ཆུབ་ཏུ་སེམས་བསྐྱེད་ཅིང་། དེ་ལས་དེ་རྣམས་་འབྱུང་གི་དེ་རྣམས་ལས་བྱང་ཆུབ་སེམས་དཔའ་ཆེན་པོ་རྣམས་མི་འབྱུང་བའི་ཕྱིར་རོ། །དེ་ལྟར་མདོ་ལས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་གྱི་སེམས་ཅན་དེ་དག་ཐམས་ཅད་དཀར་པོ་རྣམ་པར་མཐོང་་་་་བ་དང་རིགས་དང་བརྒྱད་པ་དང་མཐོང་བ་དང་བསྲབས་པ་དང་འདོད་ཆག་དང་བྲལ་བ་དང་བྱས་པ་རྟོགས་པ་དང་རང་སངས་རྒྱས་ཀྱི་ས་ལ་གནས་པར་གྱུར་ཀྱང་། དེ་དག་གིས་བསོད་ནམས་དེས་བྱང་ཆུབ་སེམས་དཔའ་་་་་་་སེམས་དང་པོ་བསྐྱེད་པའི་བསོད་ནམས་ཀྱི་བརྒྱའི་ཆར་ཡང་། སྟོང་དང་བྱེ་བ་ཁྲག་ཁྲིག་གི་ཆར་ཡང་ཉེ་བར་མི་འགྲོའོ། །དཔེ་དང་རྒྱུའི་བར་དུ་ཡང་མི་བཟོད་དོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་ལས་་་་་་་བྱུང་བ་ནི་བརྒྱད་པ་ནས་རང་སངས་རྒྱས་ཀྱི་ས་རྣམས་ཏེ། བརྒྱད་པའི་ས་ནས་རང་སངས་རྒྱས་ལས་བྱུང་བ་ནི་བྱང་སེམས་ཆེན་པོ་རྣམས་མ་ཡིན་ནོ་ཞེས་གསུངས་པ་བཞིན་ནོ། །ཡང་བསོད་ནམས་མང་ངོ་། །གང་གི་ན།

བར་ཆད་མེད་པའི་རྩེ་སྦྱོར་གྱིའོ། །གང་ལས་ན། སྐྱེས་བུ་འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་རྣམས་བྱང་སེམས་ཀྱི་ས་དང་པོ་ལ་བཀོད་པའི་བསོད་ནམས་ཡོད་ན་དེས་་་་་་་དཔེར་མཛད་ནས་དེ་ལས་མང་ངོ་། །ཇི་ལྟར་ན་སྔར་བཞིན་ནོ། །དེའི་རྒྱུ་མཚན་ཅི་ཞེ་ན། ས་དང་པོ་བས་བར་ཆད་མེད་པའི་རྩེ་སྦྱོར་དེ་ཡོན་ཏན་ཆེས་ལྷག་པའི་ཕྱིར་རོ། །དེ་ལྟར་མདོ་ལས། སྟོང་གསུམ་གྱི་སྟོང་་་་་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་དེ་དག་ཐམས་ཅད་བྱང་ཆུབ་སེམས་དཔའི་སྐྱོན་མེད་པ་ལ་ཞུགས་པར་གྱུར་ཀྱང་དེ་དག་གི་བསོད་ནམས་དེས། བྱང་ཆུབ་སེམས་དཔའ་བྱང་ཆུབ་ཏུ་ཞུགས་པའི་བསོད་ནམས་ཀྱི་་བརྒྱའི་ཆར་ཡང་མི་འགྲོ་བ་ནས་རྒྱུའི་བར་དུ་ཡང་མི་བཟོད་དོ་ཞེས་གསུངས་པ་བཞིན་ནོ། །ཡང་བསོད་ནམས་མང་ངོ་། །གང་གི་ན། འབྲས་བུ་རྫོགས་པའི་སངས་རྒྱས་ཀྱིའོ། །གང་ལས་ན། སྐྱེས་བུ་འགའ་ཞིག་་་གིས་སྟོང་གསུམ་གྱི་འཇིག་རྟེན་གྱི་ཁམས་ཀྱི་སེམས་ཅན་རྣམས་བར་ཆད་མེད་པའི་རྩེ་སྦྱོར་ལ་བཀོད་པའི་བསོད་ནམས་ཡོད་ན་དེས་དཔེར་མཛད་ནས་དེ་ལས་མང་ངོ་། །ཇི་ལྟར་ན་དང་རྒྱུ་མཚན་སྔར་གྱིས་རིགས་འགྲེའོ། །དེ་ལྟར་མདོ་ལས། སྟོང་གསུམ་གྱི་སེམས་ཅན་དེ་དག་ཐམས་ཅད་བྱང་ཆུབ་ཏུ་ཞུགས་པར་གྱུར་ཀྱང་དེ་དག་གི་བསོད་ནམས་དེས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་བསོད་་་་་་

༄༅། །ནམས་ཀྱི་བརྒྱ་ནས། རྒྱུའི་བར་དུ་ཡང་མི་བཟོད་དོ་ཞེས་གསུངས་པ་བཞིན་ནོ། །དགོས་དོན་ནི། ཚིགས་བཅད་འདི་ལ་བརྟེན་ནས་བར་ཆད་མེད་པའི་རྩེ་སྦྱོར་སྟོན་པའི་མདོ་དོན་བདེ་བླག་ཏུ་རྟོགས་པའོ། །བརྒལ་ལན་ལ་རྒོལ་བ་ནི། ས་དང་པོ་ལ་བཀོད་པ་བས་བར་ཆད་མེད་པའི་རྩེ་སྦྱོར་ལ་བཀོད་པ་བསོད་ནམས་ཆེ་བ་མི་འཐད་དེ། བར་ཆད་མེད་པའི་རྩེ་སྦྱོར་ཡང་ས་དང་པོ་ལ་བརྟེན་ནས་འབྱུང་བའི་ཕྱིར་རོ་ཞེ་ན།ལན་ནི། ཁྱབ་པ་མ་གྲུབ་སྟེ། དེ་བས་དེ་ཆེས་ཁྱད་པར་དུ་འཕགས་པའི་ཕྱིར་བསོད་ནམས་ཆེའོ། །དཔེར་ན་བཙུན་མོ་རིན་པོ་ཆེ་ལ་བརྟེན་ནས་འཁོར་ལོ་སྒྱུར་རྒྱལ་འབྱུང་ཡང་དེ་ཐོབ་པ་བས། དེ་ཐོབ་པ་ཁྱད་པར་དུ་་འཕགས་ཤིང་བསོད་ནམས་ཆེ་བ་བཞིན་ནོ། །ཡང་རྒོལ་བ་ནི། དེ་རྣམས་བསྒོམས་པས་བསོད་ནམས་ཐོབ་པ་མི་འཐད་པར་ཐལ། ཆོས་ཐམས་ཅད་རང་བཞིན་གྱིས་སྟོང་པའི་ཕྱིར་རོ། །ཞེ་ན། ལན་ནི། ཁྱབ་་་པ་མ་གྲུབ་སྟེ། ཆོས་ཐམས་ཅད་རང་བཞིན་གྱིས་སྟོང་པར་རྟོགས་ནས་བསྒོམས་པས་ཡོན་ཏན་ཚད་མེད་པ་འབྱུང་བའི་ཕྱིར། བར་ཆད་མེད་པའི་རྩེ་སྦྱོར་བསྒོམས་པས་བསོད་ནམས་འབྱུང་བ་འཐད་དོ། །ཁྱད་པར་དུ་་་་་་བྱེད་ཆོས་དམིགས་རྣམ་སོགས་ནི། འདི་ཡི་དངོས་མེད་དམིགས་པ་དང་། །དྲན་པ་བདག་པོའི་རྐྱེན་དང་ནི། །ཞི་ཉིད་རྣམ་པ་ཡིན་པར་བཞེད། །ཅེས་བྱ་བ་ཡིན་ཏེ། འདི་ལ་ལྔ་ལས་མཚམས་སྔར་བ་ནི། བར་་་་་

ཆད་མེད་པའི་རྩེ་སྦྱོར་དེའི་དམིགས་རྐྱེན་དང་། སོགས་པ་བདག་རྐྱེན་དང་རྣམ་པ་རྣམས་ནི་ཇི་ལྟ་བུ་ཞིག་ཡིན་ཞེ་ན། དེ་རྣམས་བདེ་བླག་ཏུ་རྟོགས་པར་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པས་དམིགས་པ་ལ་་་་་་་སོགས་གསུངས་སོ། །སློབ་དཔོན་ལྟར་ན། བསྡུས་དོན་ནི། བདེན་པའི་དངོས་པོ་མེད་པ་ཡང་དག་པའི་ཀུན་རྫོབ་སྒྱུ་མ་ལྟ་བུ་ཆོས་ཅན། ཁྱོད་བར་ཆད་མེད་པའི་རྩེ་སྦྱོར་འདིའི་དམིགས་རྐྱེན་ཡིན་ཞེས་བརྗོད་དུ་རུང་་སྟེ་།་ ཁྱོད་ལ་དམིགས་ཏེ་རང་བཞིན་གྱིས་ཞི་བའི་རྣམ་པར་རྟོགས་ཏེ་བསྒོམས་པས་དེ་སྐྱེ་བའི་ཕྱིར་རོ། །ཐེག་ཆེན་གྱི་ཚོགས་ལམ་ནས་ས་བཅུ་པ་མན་ཆད་དུ་བདེན་གཉིས་དབྱེར་མེད་དུ་རྟོགས་པ་ཡང་ཡང་བསྒོམས་ཏེ་མ་་་བརྗེད་པའི་དྲན་པ་ཆོས་ཅན། བར་ཆད་མེད་པའི་རྩེ་སྦྱོར་གྱི་བདག་རྐྱེན་ཡིན་ཏེ། དེའི་བྱེད་རྒྱུའི་ཁྱད་པར་དག་གིས་དེ་རང་དབང་དུ་བསྐྱེད་པའི་ཕྱིར་རོ། །ཚིག་དོན་ནི། བཞེད་དོ། །གང་ན། བདེན་པའི་་་་་་་དངོས་པོ་མེད་པ་ཡང་དག་པའི་ཀུན་རྫོབ་སྒྱུ་མ་ལྟ་བུའི་ཆོས་ཐམས་ཅད་དོ། །གང་དུ་ན། བར་ཆད་མེད་པའི་རྩེ་སྦྱོར་འདིའི་དམིགས་པའི་རྐྱེན་ཡིན་པར་རོ། །གང་གིས་ན། བཅོམ་ལྡན་འདས་ཀྱིས་སོ། །དེའི་རྒྱུ་་་་མཚན་ཅི་ཞེ་ན། དེ་ལ་དམིགས་ཏེ་སྒྱུ་མ་ལྟ་བུར་རམ་རང་བཞིན་གྱིས་ཞི་བའི་རྣམ་པར་རྟོགས་པ་སྟེ་བསྒོམས་པས་དེ་སྐྱེ་བའི་ཆ་ནས་དེ་དེའི་དམིགས་རྐྱེན་ཡིན་ཞེས་བསྟན་ཏོ། །བདག་རྐྱེན་ཡིན་པར་བཞེད་དོ། །གང་་་་་

༄ཚོ། །ན་།་ ཐེག་ཆེན་གྱི་ཚོགས་ལམ་ནས་ས་བཅུ་པ་མན་ཆད་དུ་བདེན་གཉིས་དབྱེར་མེད་དུ་རྟོགས་པ་ཡང་དང་ཡང་དུ་བསྒོམས་ཏེ་མ་བརྗེད་པའི་དྲན་པ་ནིའོ། །གང་གི་ན། བར་ཆད་མེད་པའི་རྩེ་སྦྱོར་གྱིའོ། །་གང་གིས་ན་འདྲ། དེའི་རྒྱུ་མཚན་ཅི་ཞེ་ན། དེ་དེའི་བྱེད་རྒྱུའི་ཁྱད་པར་གང་ཞིག །དེ་རང་དབང་དུ་སྐྱེད་པའི་ཕྱིར་རྣམ་པ་ཡིན་པར་བཞེད་དོ། །གང་ན། ཡང་དག་པའི་ཀུན་རྫོབ་ཀྱི་ཆོས་ཐམས་ཅད་རང་བཞིན་་་་་་་གྱིས་ཞི་བར་རྟོགས་པའི་སེམས་དཔའི་རྣལ་འབྱོར་མཐར་ཐུག་ནིའོ། །གང་གི་ན་དང་གང་ན་འདྲ། དེའི་རྒྱུ་མཚན་ཅི་ཞེ་ན། དེ་དེའི་རང་བཞིན་ཡིན་པའི་ཕྱིར་རོ། །དེ་མ་ཐག་པའི་རྐྱེན་ནི་ས་བཅུ་རྒྱུན་མཐའི་རྡོརྗེ་ལྟ་་་བུའི་ཏིང་ངེ་འཛིན་གྱི་སྦྱོར་བའི་ལམ་ཡིན་ནོ། །ཡང་ན་དམིགས་པ་ཡིན་ནོ། །གང་ལ་ན། བདེན་པའི་དངོས་པོ་མེད་པ་ཡང་དག་པ་ཀུན་རྫོབ་སྒྱུ་མ་ལྟ་བུའི་ཆོས་ཐམས་ཅད་ལའོ། །གང་གིས་ན། བར་ཆད་མེད་་་་་་་པའི་རྩེ་སྦྱོར་གྱིས་སོ། །རྣམ་པ་གང་གི་སྒོ་ནས་ན། རང་བཞིན་གྱིས་ཞི་བར་རྟོགས་པའི་རྣམ་པའི་སྒོ་ནས་སོ། །དེས་ན་ཡང་དག་པའི་ཀུན་རྫོབ་དེ་བར་ཆད་མེད་རྩེའི་དམིགས་པའི་ཡུལ། དེ་སྒྱུ་མ་ལྟ་བུར་རྟོགས་པའི་་སེམས་དཔའི་རྣལ་འབྱོར་མཐར་ཐུག་སྟེ་དེའི་དམིགས་པ་ཡིན་ལ། དེ་རང་བཞིན་གྱིས་ཞི་ཞིང་དབེན་པ་དེ་དེའི་རྟོགས་བྱ་དོན་རྣམ་དེ་དེ་ལྟར་རྟོགས་པའི་སེམས་དཔའི་རྣལ་འབྱོར་མཐར་ཐུག་སྟེ་དེའི་ཤེས་རྣམ་ཡིན་ནོ། །

བུདྡྷ་ཤྲཱི་ལྟར་ན། བར་ཆད་མེད་པའི་རྩེ་སྦྱོར་གྱི་དམིགས་ཡུལ་ཆོས་ཐམས་ཅད་བདེན་པའི་དངོས་པོ་མེད་པའི་བདག་པོའི་རྐྱེན་ནི་སེམས་དང་པོ་བསྐྱེད་པ་ནས་བཟུང་སྟེ། ཡིད་ལ་བྱེད་པ་ཕུན་སུམ་ཚོགས་པའི་དན་པ་ངོ་་་་་་་བོའི་རྣམ་པ་རང་བཞིན་གྱིས་སྤྲོས་པ་ཉེ་བར་ཞི་བ་ཉིད་ཡིན་ནོ། །གྲོལ་སྡེ་གཉིས་དང་དག་ལྡན་ལས། རྣམ་མཁྱེན་ལ་འཆད་པ་འཐད་དོ། །དེ་བཞིན་བྱེད་ན་བར་ཆད་མེད་པའི་རྩེ་སྦྱོར་དེ་མ་ཐག་རྐྱེན། ནིག་ཆེན་་་་་་་ཚོགས་ལམ་ནས་རྒྱུན་མཐའི་བར་དུ་བདེན་གཉིས་དབྱེར་མེད་རྟོགས་པ་ཡང་ཡང་བསྒོམས་ཏེ་མ་བརྗེད་པའི་དྲན་པ་ནི་བདག་རྐྱེན་ནོ། །སེམས་དཔའི་རྣལ་འབྱོར་གྱི་ཚབ་ཏུ་ཐེག་ཆེན་གྱི་ཡེ་ཤེས་ཤེས་པར་བྱའོ། །མདོ་་་་་་་ལས་།་ རབ་འབྱོར་རྣམ་པ་ཐམས་ཅད་མཁྱེན་པ་ཉིད་ཀྱི་དམིགས་པ་ནི་དངོས་པོ་མེད་པའོ། །བདག་པོ་ནི་དྲན་པའོ། །རྣམ་པ་ནི་ཞི་བའོ། །མཚན་ཉིད་ནི་མཚན་ཉིད་མེད་པའོ་ཞེས་གསུངས་སོ། །སློབ་དཔོན་ལྟར་་ན་།་ རྒྱུ་ལས་འབྲས་བུའི་མིང་གིས་བཏགས་པའོ། །ཆོས་བཤེས་ཀྱིས། རང་བཞིན་གྱིས་འོད་གསལ་བའི་ངོ་བོ་ཉིད་དེ་ལ་དམིགས་པས་རྣམ་པར་མི་རྟོག་པའི་ཡེ་ཤེས་དེ་སྐྱེ་བ་ཞེས་བྱ་བའི་དོན་ཞེས་དངོས་པོ་མེད་པ་་་་་་་རང་བཞིན་འོད་གསལ་ལ་བཤད་པ་མི་འཐད་པར་གོང་དུ་བཤད་ཟིན་ཏོ། །རྒྱས་པར་མང་དུ་དོགས་ནས་མ་བྲིས་སོ། །སྤྱིར་རྐྱེན་གྱི་མཚན་ཉིད་ཉེར་ལེན་གྱི་རྒྱུས་འབྲས་བུ་སྐྱེད་པའི་གྲོགས་སུ་གྱུར་པའོ། །དམིགས་་་་་་་

༄༅། །རྐྱེན་གྱི་ནི་བྱེད་རྒྱུའི་ཁྱད་པར་གང་ཞིག ཤེས་པ་ལ་རྣམ་པ་གཏོད་བྱེད་དོ། །དེ་མ་ཐག་རྐྱེན་གྱི་ནི་རིག་པ་གང་ཞིག །རང་འགག་མ་ཐག་རིག་པ་གཞན་གྱིས་བར་མ་ཆོད་པར་རིག་པ་ཕྱི་མ་སྐྱེད་ནུས་སོ། །བདག་རྐྱེན་གྱི་ནི་བྱེད་རྒྱུའི་ཁྱད་པར་གང་ཞིག །འབྲས་བུ་རང་དབང་དུ་སྐྱེད་པའོ། །ཉེར་ལེན་གྱི་རྒྱུ་ནི་རྐྱེན་རྣམས་ལ་ལྟོས་ནས་འབྲས་བུ་སྐྱེད་པའོ། །དགོས་དོན་ནི། ཚིགས་བཅད་འདི་ལ་བརྟེན་ནས་བར་ཆད་མེད་རྩེའམ་རྣམ་མཁྱེན་གྱི་དམིགས་རྣམ་དང་བདག་རྐྱེན་སྟོན་པའི་མདོ་དོན་བདེ་བླག་ཏུ་རྟོགས་པའོ། །བརྒལ་ལན་ནི། །བརྒྱད་པ་བསལ་བྱ་ལོག་སྒྲུབ་དང་དེའི་ལན་ཡིན་པས་དེ་ལ་མདོར་བསྟན་པ་དང་། རྒྱས་པར་བཤད་པ་གཉིས་ལས། དང་པོ་ལ། འཕགས་པ་ལྟར་ན། རྣམ་མཁྱེན་གྱི་དམིགས་རྣམ་གྱི་གནས་སྐབས་འདི་ལ་ནི་སྣང་སྟོང་འགལ་བར་རབ་ཏུ་སྨྲ་བའི་རྟོག་གེ་པ་རྣམས་ཁ་ཅིག་ནས་གཅིག་ཏུ་བརྒྱུད་པའི་རྩོད་པ་སྣ་ཚོགས་ཀྱི་་རྒོལ་བ་བརྒྱུད་མ་ཆེན་པོ་རྩོམ་པར་བྱེད་དོ། །ཇི་ལྟར་རྩོམ་པར་བྱེད་ཅེ་ན། དམིགས་པར་འཐད་ཅེས་སོགས་ཀྱིས་རྒྱས་པར་འཆད་དོ། །སློབ་དཔོན་ལྟར་ན། བསལ་བྱ་ཀླན་ཀ་དང་། སེལ་བྱེད་ཐབས་མཁས་་་་་་་དང་་།་ དེ་བསལ་བའི་དགོས་པ་དང་གསུམ་ལས། དང་པོ་ནི། རྒོལ་ལོ། །གང་ལ་ན། བར་ཆད་མེད་རྩེའི་དམིགས་རྣམ་གྱི་གནས་སྐབས་འདི་ལ་ནིའོ། །གང་གིས་ན། བདེན་གཉིས་རྣམ་འབྱེད་ཀྱི་ཐབས་་་་་

མཁས་པ་མ་རྟོགས་པ་སྣང་སྟོང་འགལ་བར་རབ་ཏུ་སྨྲ་བའི་རྟོག་གེ་པ་རྣམས་ཀྱིས་སོ། །ཇི་ལྟར་ན། རྩོད་པ་སྣ་ཚོགས་པའི་ཀླན་གའི་རྒོལ་བ་རྒྱུད་མར་འབྱུང་བའི་སྒོ་ནས་སོ། །དེའི་རྒྱུ་མཚན་ཅི་ཞེ་ན། དེ་དེ་རྣམས་་་་་ཀྱིས་གཏིང་དཔག་པར་དཀའ་ཞིང་དེ་ལ་ལོག་པར་རྟོག་པའི་ཕྱིར་རོ། །གཉིས་པ་ནི། སྣང་སྟོང་འགལ་བར་སྨྲ་བའི་རྟོག་གེ་པས་བར་ཆད་མེད་རྩེའི་དམིགས་རྣམ་ལ་དམིགས་ནས་རྒྱུད་མར་རྒོལ་བའི་ལོག་རྟོག་ཆོས་ཅན།བདེན་གཉིས་རྣམ་འབྱེད་ཀྱི་ཐབས་ལ་མཁས་པས་བསལ་བྱ་ཡིན་ཏེ། སྣང་སྟོང་འགལ་བར་སྨྲ་བའི་ལོག་རྟོག་ཡིན་པས་སོ། །གསུམ་པ་ནི། བདེན་གཉིས་རྣམ་འབྱེད་ཀྱི་ཐབས་ལ་མཁས་པས་སྣང་སྟོང་འགལ་བར་སྨྲ་་་བའི་ལོག་རྟོག་བསལ་བར་བྱས་པ་འདིས་ནི་བར་ཆད་མེད་རྩེའི་དམིགས་རྣམ་གྱི་ཚུལ་འདིའི་ཟབ་པ་ཉིད་གསལ་བར་བསྙད་ཅིང་བསྟན་ཏོ་སྙམ་དུ་བྱམས་པས་དགོངས་པ་ཡིན་ནོ། །རྒྱས་པར་བཤད་པ་ནི། སློབ་དཔོན་་་་་་ལྟར་ན། བདེན་པ་གཉིས་དབྱེར་མེད་པར་ཁོང་དུ་ཆུད་པའི་བློའི་ནོར་ཅན་རྣམས་ཀྱིས་འགལ་རྐྱེན་ལོག་པར་རྟོག་པ་ཇི་ལྟ་བུ་ཞིག་བསལ་བའི་སྒོ་ནས་ཏིང་ངེ་འཛིན་བསྐྱེད་པར་བྱ་ཞེ་ན། དེ་རྟོགས་པར་བྱ་བའི་ཕྱིར་དུ་བར་་ཆད་མེད་པའི་ཏིང་ངེ་འཛིན་གྱི་འོག་ཏུ་བསལ་བྱ་ལོག་རྟོག་འཆད་པ་ནི་ལོག་པར་རྟོག་གོ །གང་གིས་ན། བྱང་ཆུབ་སེམས་དཔའི་བདེན་གཉིས་རྣམ་འབྱེད་ཀྱི་ཐབས་ལ་མཁས་པ་མི་ཤེས་པ་སྣང་སྟོང་འགལ་བར་རབ་ཏུ་སྨྲ་

༄༅། །བའི་སྐྱེ་བོ་ཐམས་ཅད་ཀྱིས་སོ། །ཡུལ་གང་ལ་ན། དམིགས་པ་འཐད་པ་ནས་ཡུམ་སྒོམ་པའི་བར་གྱི་ཡུལ་བཅུ་དྲུག་ལའོ། །ཇི་ལྟར་ན། བདེན་པ་གང་རུང་རེ་རེ་ཚད་མར་བྱས་ནས་གཅིག་ཤོས་སུན་་་་་འབྱིན་པར་བྱེད་པའི་སྒོ་ནས་སོ། །དེས་ན་དེ་ལྟ་བུའི་ལོག་རྟོག་དེ་ནང་ཕན་ཚུན་འགལ་བར་སྨྲ་བའི་དོན་གཞི་གཅིག་གི་སྟེང་དུ་སྒྲུབ་པའི་སྒོ་ནས་མི་འཐད་དོ། །སྙམ་དུ་འཛིན་པའི་བློ་ཡིན་པ་ཉིད་ཀྱིས་ན། ཐེ་ཚོམ་གྱི་ངོ་་བོ་ཅན་གོང་དུ་ཇི་སྐད་བཤད་པའི་ཡུལ་བཅུ་དྲུག་གི་ཡུལ་ཅན་ཡིན་པ་ཉིད་ཀྱིས་ན་ལོག་པར་རྟོག་པ་བཅུ་དྲུག་གོ །ཇི་ལྟར་ན། རྣམ་མཁྱེན་གྱི་རྟེན་ཅན་ཡིན་ཞེ་ན། དམིགས་པ་འཐད་རྔ།་ལ་སོལས་པའི་དོན་བཅུ་དྲུག་ནི་་་རྣམ་མཁྱེན་གྱི་ཡུལ་ཡིན་པས་དེའི་ཡུལ་ལ་དམིགས་པའི་ཕྱིར་དེའི་ཡུལ་ཅན་ཞེས་ཉེ་བར་བཏགས་པ་ཡིན་ཏེ། དཔེར་ན་རྒྱལ་པོའི་བུས་ཉེས་པ་བྱས་པ་ན་རྒྱལ་པོས་ཉེས་པ་བྱས་སོ་ཞེས་བརྗོད་པ་བཞིན་ནོ། །འོ་ན་ལོག་་་་་་རྟོག་བཅུ་དྲུག་ནི་གང་། དེའི་འབྲས་བུ་ཀླན་ཀ་བཅུ་དྲུག་ནི་ཇི་ལྟ་བུ། དེའི་སེལ་བྱེད་ལན་འདེབས་པའི་ཚུལ་ནི་ཅི་ཞིག །བསལ་ནས་ཏིང་ངེ་འཛིན་ཇི་ལྟར་བསྐྱེད་ཅེ་ན། རིམ་པ་བཞིག་་་དུ་སྟོན་པ་ནི། འདུས་བྱས་་་་དང་འདུས་མ་བྱས་བདེན་པར་མེད་ན་བར་ཆད་མེད་རྩེའི་དམིགས་པ་མི་འཐད་སྙམ་དུ་འཛིན་པའི་བློ་དེ་དམིགས་པ་འཐད་པ་ལ་དོན་དམ་སྒོ་ཅན་གྱི་ལོག་རྟོག་གོ །དེའི་འབྲས་བུ་ངག་ཏུ། ཤེས་བྱ་ཆོས་ཅན། བར་ཆད་་་

མེད་རྩེའི་དམིགས་པར་མི་འཐད་པར་ཐལ། འདུས་བྱས་དང་འདུས་མ་བྱས་ཀྱི་ཁམས་དག་དངོས་པོ་སྟེ་བདེན་པར་མེད་པའི་ཕྱིར་ཞེས་པའི་ཐལ་འགྱུར་དེ། བར་ཆད་མེད་རྩེའི་དམིགས་པ་འཐད་པ་ལ་དོན་དམ་སྒོ་ཅན་གྱི་ཀླན་གའོ། །ཡང་བར་ཆད་མེད་རྩེའི་དམིགས་པར་འཐད་ན་འདུས་བྱས་དང་འདུས་མ་བྱས་བདེན་པ་ཡོད་དགོས་སྙམ་དུ་འཛིན་པའི་བློ་དེ་དམིགས་པར་འཐད་པ་ལ་ཀུན་རྫོབ་སྒོ་ཅན་གྱི་ལོག་རྟོག་གོ །དེའི་འབྲས་བུ་ངག་་་ཏུ་།་ འདུས་བྱས་དང་འདུས་མ་བྱས་བདེན་པ་བ་ཡོད་པར་ཐལ། བར་ཆད་མེད་རྩེའི་དམིགས་པ་འཐད་པའི་ཕྱིར་ཞེས་པའི་ཐལ་འགྱུར་དེ་བར་ཆད་མེད་རྩེའི་དམིགས་པར་འཐད་པ་ལ་ཀུན་རྫོབ་སྒོ་ཅན་གྱི་ཀླན་གའོ། །དེ་ལྟར་མདོ་ལས། རབ་འབྱོར་གྱིས་གསོལ་པ། བཅོམ་ལྡན་འདས་རྣམ་པ་ཐམས་ཅད་མཁྱེན་པ་ཉིད་དངོས་པོ་མ་མཆིས་པ་ལགས་སམ། འོན་ཏེ་གཟུགས་ནས་འདུས་བྱས་དང་འདུས་མ་བྱས་ཀྱི་ཁམས་ཀྱང་དངོས་པོ་་་མ་མཆིས་པ་ལགས་ཞེས་དོན་དམ་སྒོ་ཅན་དངོས་སུ་གསུངས་པས། ཀུན་རྫོབ་སྒོ་ཅན་ཤུགས་ལ་བསྟན་ཏོ། །དེ་སེལ་བྱེད་ལན་འདེབས་པའི་ཚུལ་ནི་གོང་གི་ལོག་རྟོག་དང་ཀླན་ཀ་དེ་དོན་དམ་ཚད་མར་བྱས་ནས་ཀུན་རྫོབ་་སུན་འབྱིན། ཀུན་རྫོབ་ཚད་མར་བྱས་ནས་དོན་དམ་སུན་འབྱིན་པར་བྱེད་པ་དེ་བས་ན་ལན་གདབ་དགོས་སོ། །གང་གིས་ན། བདེན་གཉིས་རྣམ་འབྱེད་ཀྱི་ཐབས་ལ་མཁས་པའི་བྱང་སེམས་ཀྱིས་སོ། །གང་ལ་ན།

༄༅། །ཤེས་བྱ་ཆོས་ཅན། འདུས་བྱས་དང་འདུས་མ་བྱས་བདེན་པ་བ་ཡོད་པར་ཐལ། བར་ཆད་མེད་རྩེའི་དམིགས་པ་འཐད་པའི་ཕྱིར་ཞེས་པའི་ཀུན་རྫོབ་སྒོ་ཅན་གྱི་ཀླན་ཀ་དང་། བར་ཆད་མེད་རྩེའི་དམིགས་་པ་མི་འཐད་པར་ཐལ། འདུས་བྱས་དང་འདུས་མ་བྱས་བདེན་པར་མེད་པའི་ཕྱིར་ཞེས་པའི་དོན་དམ་སྒོ་ཅན་གྱི་ཀླན་ཀ་ལའོ། །དོན་དམ་དང་ཀུན་རྫོབ་སྒོ་ཅན་གྱི་ཀླན་ཀ་ནི་དོན་དམ་དང་ཀུན་རྫོབ་རྒྱུ་མཚན་དུ་བྱས་པའི་་་་་ཀླན་གའོ། །གང་གི་སྒོ་ནས་ན། གོ་རིམ་བཞིན་དུ་དོན་དམ་བ་དང་ཀུན་རྫོབ་ཀྱི་སྒོ་ནས་སོ། །དེ་ཇི་ལྟ་བུ་ཞེ་ན། གོང་གི་ཀུན་རྫོབ་སྒོ་ཅན་གྱི་ཐལ་འགྱུར་དེ་ལ་ཁྱབ་པ་མེད་པར་ཐལ། བར་ཆད་མེད་པའི་རྩེ་སྦྱོར་་་་གྱི་དམིགས་པ་ཉིད་དོན་དམ་པར་མ་གྲུབ་པའི་ཕྱིར་ཞེས་པ་དེས་གོང་གི་ཀུན་རྫོབ་སྒོ་ཅན་གྱི་ཀླན་ཀ་དེ་སེལ་ལོ། །བར་ཆད་མེད་རྩེའི་དམིགས་པ་ཉིད་དོན་དམ་པར་མ་གྲུབ་པར་རྟོགས་པའི་ཤེས་རབ་དེས་གོང་གི་ཀུན་རྫོབ་་་སྒོ་ཅན་གྱི་ལོག་རྟོག་སེལ་ལོ། །ཡང་གོང་གི་དོན་དམ་སྣོ་ཅན་གྱི་ཐལ་འགྱུར་དེ་ལ་ཁྱབ་པ་མེད་པར་ཐལ། ཆོས་ཐམས་ཅད་བདེན་པའི་ངོ་བོ་མེད་པའི་ངོ་བོ་ཉིད་དེ་ཀུན་རྫོབ་ཏུ་བར་ཆད་མེད་རྩེའི་དམིགས་ཡུལ་ཡིན་པའི་་་ཕྱིར་ཞེས་པ་དེས་གོང་གི་དོན་དམ་སྒོ་ཅན་གྱི་ཀླན་ཀ་དེ་སེལ། ཆོས་ཐམརཱ་ཅད་བདེན་པའི་ངོ་བོ་མེད་པའི་ངོ་བོ་ཉིད་དེ་ཀུན་རྫོབ་ཏུ་དེའི་དམིགས་ཡུལ་དུ་རྟོགས་པའི་ཤེས་རབ་དེས་གོང་གི་དོན་དམ་སྒོ་ཅན་གྱི་ལོག་རྟོག་་་་་་་

སེལ་ལོ། །འདི་བཞིན་འོག་མ་ཀུན་ལ་མཛོད། མདོ་ལས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་རྣམ་པ་ཐམས་ཅད་མཁྱེན་པ་ཉིད་ཀྱང་དངོས་པོ་མེད་པའོ། །གཟུགས་ནས་འདུས་བྱས་དང་འདུས་་མ་བྱས་ཀྱི་ཁམས་ཀྱང་དངོས་པོ་མེད་པའོ། །དེ་ཅིའི་ཕྱིར་ཞེ་ན། རབ་འབྱོར་དེ་ནི་འདི་ལྟར་རྣམ་པ་ཐམས་ཅད་མཁྱེན་པ་ཉིད་ལ་ངོ་བོ་ཉིད་མེད་དོ། །རབ་འབྱོར་གང་ལ་ན་ངོ་བོ་ཉིད་མེད་པ་དེ་ལ་དངོས་པོ་མེད་དོ་ཞེས་་་དོན་དམ་གྱི་ལན་དངོས་སུ་གསུངས་པས་ཀུན་རྫོབ་ཀྱི་ལན་ཤུགས་ལ་བསྟན་ཏོ། །གཉིས་པ་ནི་སྔར་བཞིན་ནམ། ཡང་ན། ཤེས་བྱ་ཆོས་ཅན། བྱང་སེམས་ཆེན་པོས་ཐབས་མཁས་ཀྱི་སྒོ་ནས་སྦྱིན་སོགས་ལ་སྟོད་་་་་་་ཅིང་་།་ སངས་རྒྱས་ཀྱི་ཞིང་སྦྱོང་པ་དང་གདུལ་བྱ་སྨིན་པར་བྱེད་པ་མི་འཐད་པར་ཐལ། ཆོས་ཐམས་ཅད་བདེན་པའི་དངོས་པོ་མེད་པའི་ངོ་བོ་ཉིད་ཡིན་པའི་ཕྱིར་རོ་ཞེས་པའི་ཐལ་འགྱུར་དེ། དམིགས་པའི་ངོ་བོ་ཉིད་་་་་་་ངེས་པར་གཟུང་བ་ལ་རྒོལ་བའི་ཀླན་གའོ། །དེ་ལྟར་མདོ་ལས། གསོལ་པ། བཅོམ་ལྡན་འདས། དེ་ལྟར་ཆོས་ཐམས་ཅད་དངོས་པོ་མ་མཆིས་པའི་ངོ་བོ་ཉིད་ལགས་ན། འོ་ན། བྱང་སེམས་ཆེན་པོ། སེམས་དང་པོ་བསྐྱེད་པ་ཐབས་གང་དང་ལྡན་པས་སྦྱིན་པའི་ཕར་ཕྱིན་ལ་སྤྱོད་ཅིང་། སངས་རྒྱས་ཀྱི་ཞིང་ཡོངས་སུ་དག་པ་དང་སེམས་ཅན་རྣམས་ཡོངས་སུ་སྨིན་པར་བགྱིད་པ་ལགས་ཞེས་པ་ནས། རྣམ་མཁྱེན་གྱི་བར་ལ་སྤྱོད་་་་་་

ནོ༅༅། །ཅིང་སངས་རྒྱས་ཀྱི་ཞིང་ཡོངས་སུ་དག་པ་དང་། སེམས་ཅན་རྣམས་ཡོངས་སུ་སྨིན་པར་བགྱིད་པ་ལགས་ཞེས་གསུངས་པ་བཞིན་ནོ། །ལན་ནི་ཁྱབ་པ་མ་ངེས་ཏེ། ཀུན་རྫོབ་ཏུ་བྱང་སེམས་ཆེན་པོ་རྣམས་་ཆོས་ཐམས་ཅད་བདེན་པའི་དངོས་པོ་མེད་པའི་ངོ་བོ་ཉིད་དུ་སྒོམ་ཞིང་། སངས་རྒྱས་ཀྱི་ཞིང་སྦྱོང་བ་དང་རང་གི་གདུལ་བྱ་སྨིན་པར་བྱེད་པའི་ཕྱིར་ཏེ། མདོ་ལས། བཀའ་སྩལ་པ། རབ་འབྱོར་དེ་ལྟར་ཆོས་ཐམས་་་་་་་ཅད་དངོས་པོ་མེད་པའི་ངོ་བོ་ཉིད་དུ་ཡོངས་སུ་འདྲིས་པར་བྱེད་ཅིང་། སངས་རྒྱས་ཀྱི་ཞིང་ཡོངས་སུ་དག་པ་དང་སེམས་ཅན་རྣམས་ཡོངས་སུ་སྨིན་པར་བྱེད་པ། སངས་རྒྱས་ཀྱི་ཞིང་དེ་དག་དང་སེམས་ཅན་དེ་དག་ཀྱང་་་་་་་དངོས་པོ་མེད་པའི་ངོ་བོ་ཉིད་དུ་ཤེས་པ་དེ་ཉིད་བྱང་སེམས་ཆེན་པོའི་ཐབས་ལ་མཁས་པ་སྟེ། བྱང་སེམས་ཆེན་པོ་དེ་ནི་སྤྱིན་པའི་ཕར་ཕྱིན་ནས། རྣམ་མཁྱེན་གྱི་བར་ལ་སྤྱོད་ཅིང་བྱང་ཆུབ་ཀྱི་ལམ་ལ་ཡོངས་སུ་འདྲིས་པར་་་བྱེད་དོ། །བྱང་ཆུབ་ཀྱི་ལམ་དེ་ཡང་དངོས་པོ་མེད་པའི་ངོ་བོ་ཉིད་དུ་ཤེས་སོ་ཞེས་གསུངས་པ་བཞིན་ནོ། །དེའི་ཤུགས་ལ་སློབ་དཔོན་ལྟར་ན། བྱང་སེམས་ཆེན་པོ་དམིགས་པ་ཆོས་ཐམས་ཅད་བདེན་པའི་དངོས་པོ་མེད་་་པའི་ངོ་བོ་ཉིད་དུ་ངེས་པར་བཟུང་ཞིང་བསྒོམས་པ་མ་ཡིན་པར་ཐལ། རྣམ་པ་ཐམས་ཅད་དུ་རང་བཞིན་གང་ཡང་མེད་པའི་ཕྱིར་རོ། །ཞེ་ན། ལན་གདབ་དགོས་སོ། །གང་ལ་ན། གོང་གི་ཀླན་ཀ་དེ་ལའོ། །

གང་གིས་ན་སྔར་བཞིན་ནོ། །ཇི་ལྟར་ན། ཕྱེས་ཏེ་ལན་འདེབས་པར་བྱེད། ཀུན་རྫོབ་ཏུ་དེར་ཐལ། དེའི་ཕྱིར་ཟེར་ན། རྟགས་མ་ངེས་ཏེ། ཀུན་རྫོབ་ཏུ་ཐམས་ཅད་ཡོད་པའི་ཕྱིར་ཏེ། ལང་གཤེགས་ལས།ཀུན་རྫོབ་ཏུ་ནི་ཐམས་ཅད་ཡོད་ཅེས་སོ། །འོ་ན་ཀུན་རྫོབ་ཏུ་རང་བཞིན་ཡོད་ན་དོན་དམ་པར་རང་བཞིན་མེད་པ་བུད་ཅེ་ན། དེ་ལྟ་བུའི་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་པའི་སྒོ་ནས་ལན་འདེབས་པ་ནི། ཁྱབ་་་་པ་མ་ངེས་ཏེ་སྣང་བཞིན་དུ་སྟོང་པའི་ཕྱིར་རོ། །དོན་དམ་པར་དེར་ཐལ་དེའི་ཕྱིར་ཟེར་ན། བསལ་བ་མ་ངེས་ཏེ། དོན་དམ་པར་གང་ཡང་མ་གྲུབ་པའི་ཕྱིར་ཏེ། ལང་གཤེགས་ལས། དམ་པའི་དོན་དུ་ཡོད་མ་ཡིན་་་ཞེས་སོ། །དོན་དམ་དུ་བསྒོམས་པ་མ་ཡིན་ན་ཀུན་རྫོབ་ཏུ་སྒོམ་པ་བུད་ཅེ་ན། དེ་ལྟ་བུའི་དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་འདེབས་པ་ནི། ཁྱབ་པ་མ་ངེས་ཏེ། དོན་དམ་པར་བསྒོམ་བྱ་སྒོམ་་་་་་་བྱེད་གང་ཡང་མ་གྲུབ་པར་རྟོགས་ནས། སྒོམ་པ་ཉིད་ཀུན་རྫོབ་ཏུ་ཆོས་ཐམས་ཅད་བདེན་པའི་དངོས་པོ་མེད་པའི་ངོ་བོ་ཉིད་དུ་བསྒོམས་པ་ཡིན་པའི་ཕྱིར་རོ། །ཀུན་རྫོབ་ཏུ་དེར་ཐལ། དོན་དམ་པར་དེའི་ཕྱིར་ཟེར་ན།དེ་ལྟ་བུའི་དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་འདེབས་པ་ནི། ཁྱབ་པ་མ་ངེས་ཏེ། དོན་དམ་རང་བཞིན་གང་ཡང་མ་གྲུབ་པར་རྟོགས་ནས་སྒོམ་པའི་རྣལ་འབྱོར་ཀུན་རྫོབ་ཏུ་གྲུབ་པའི་ཕྱིར་རོ། །

༄༅། །འདི་བཞིན་དུ་གོང་འོག་ཕལ་ཆེ་ལ་མཛོད་ཅིག །ཡང་ན་རྣམ་མཁྱེན་གྱི་ཡེ་ཤེས་ལ་ལོག་པར་རྟོག་པ་ནི། རྣམ་མཁྱེན་གྱི་ཡེ་ཤེས་མི་འཐད་པར་ཐལ། ཤེས་བྱ་དངོས་པོ་དང་དངོས་པོ་མེད་པར་དོན་དམ་་་་་པར་མ་གྲུབ་པས་སོ། །ཁྱབ་པ་ཡོད་དེ། ཡུལ་མེད་པའི་ཡུལ་ཅན་མི་རིགས་པས་སོ། །ཞེ་ན། དེ་ལྟར་མདོ་ལས། གསོལ་པ། བཅོམ་ལྡན་འདས། དེ་ལྟར་ཆོས་རྣམས་ཆོས་རྣམས་དང་བྲལ་བ་ལགས་ན།ཇི་ལྟར་ཆོས་ཀྱི་ཆོས་ལ་དངོས་པོ་མཆིས་ཞེས་བགྱིའམ་དངོས་པོ་མ་མཆིས་ཞེས་བགྱི་བར་ཡོངས་སུ་འཚལ་བར་འགྱུར་ཞེས་གསུངས་པ་བཞིན་ནོ། །ལན་ནི། ཁྱབ་པ་མེད་དེ། དོན་དམ་པར་མ་གྲུབ་ཀྱང་ཀུན་རྫོབ་ཏུ་་་་་་ཤེས་བྱ་དངོས་པོ་ཡོད་མེད་གྲུབ་ཅིང་དེ་མཁྱེན་པའི་རྣམ་མཁྱེན་གྱི་ཡེ་ཤེས་ཡོད་པའི་ཕྱིར་རོ། །དོན་དམ་པར་བསལ་བ་མ་ངེས་ཏེ། དོན་དམ་པར་ཤེས་བྱ་ཤེས་བྱེད་གང་ཡང་མ་གྲུབ་པའི་ཕྱིར་རོ། །དེ་ལྟར་མདོ་ལས།བཅོམ་ལྡན་འདས་ཀྱིས་བཀའ་སྩལ་པ། བྱང་སེམས་ཆེན་པོ་ཡུམ་ལ་སྤྱོད་པའི་ཚེ་འཇིག་རྟེན་གྱི་ཀུན་རྫོབ་ཉེ་བར་བཟུང་བས་དངོས་པོ་ཡོད་ཅེས་བྱའམ་དངོས་པོ་མེད་ཅེས་བྱ་བར་ཉེན་ཏེ། དོན་དམ་པར་ནི་མ་ཡིན་ནོ་ཞེས་གསུངས་པ་བཞིན་ནོ། །བདེན་པ་གཉིས་ལ་ལོག་པར་རྟོག་པ་ནི། ཀུན་རྫོབ་ཀྱི་བདེན་པ་དང་དོན་དམ་བདེན་པ་གཉིས་མི་འཐད་པར་ཐལ། ཆོས་ཐམས་ཅད་དེ་བཞིན་ཉིད་ཀྱི་ངོ་བོ་ཡིན་པའི་ཕྱིར་ཞེ་ན། དེ་ལྟར་་་་་་་

མདོ་ལས། གསོལ་པ། བཅོམ་ལྡན་འདས་ཅི་ལགས། འཇིག་རྟེན་གྱི་ཀུན་རྫོབ་ཀྱང་གཞན་ཞིག་ལ། དོན་དམ་པ་ཡང་གཞན་ཞིག་ལགས་སམ་ཞེས་གསུངས་པ་བཞིན་ནོ། །ལན་ནི། དོན་དམ་པར་བསལ་བ་་་མ་ངེས་ཏེ། ཆོས་ཐམས་ཅད་ཀྱི་དེ་བཞིན་ཉིད་ཀྱི་ངོ་བོ་ལ་དབྱེ་བ་མེད་པའི་ཕྱིར་རོ། །ཀུན་རྫོབ་ཏུ་ཁྱབ་པ་མ་ངེས་ཏེ། ཆོས་ཐམས་ཅད་དོན་དམ་པར་དེ་བཞིན་ཉིད་ཀྱི་ངོ་བོར་གཅིག་ཀྱང་ཀུན་རྫོབ་ཏུ་དངོས་པོ་དང་་་་་་་དངོས་མེད་ཀྱི་རྣམ་གཞག་གྲུབ་པའི་ཕྱིར་རོ། །དེ་ལྟར་མདོ་ལས། རབ་འབྱོར་འཇིག་རྟེན་གྱི་ཀུན་རྫོབ་ཀྱང་གཞན་ཞིག་ལ་དོན་དམ་པ་ཡང་གཞན་ཞིག་ཡིན་ཞེས་བྱ་བ་ཡང་མེད་དེ། འཇིག་རྟེན་གྱི་ཀུན་རྫོབ་ཀྱི་དེ་་་་་་་བཞིན་ཉིད་གང་ཡིན་པ་དེ་དོན་དམ་པའི་དེ་བཞིན་ཉིད་ཡིན་ཡང་སེམས་ཅན་ཕྱིན་ཅི་ལོག་ཏུ་གྱུར་པས་དེ་བཞིན་ཉིད་མི་ཤེས་མི་མཐོང་སྟེ། དེ་དག་གི་དོན་དུ་བྱང་སེམས་ཆེན་པོ་འཇིག་རྟེན་གྱི་ཀུན་རྫོབ་ཀྱི་དངོས་པོ་ཡོད་ཅེས་བྱ་བའམ། དངོས་པོ་མེད་ཅེས་བྱ་བར་བརྗོད་དོ་ཞེས་གསུངས་པཆོ་བཞིན་ནོ། །སློབ་དཔོན་གྱིས་བདེན་པ་གཉིས་ལ་ལོག་པར་རྟོག་པ་གཅིག་ཏུ་འཆད་ལ། རཏྣ་ཀཱརྟིས། སྟོང་པའི་དངོས་པོ་མེད་པ་ལ་སྟོང་པ་ཉིད་དོན་དམ་པའི་རང་བཞིན་དུ་མེད་ཅེས་པ་ནི་དོན་དམ་པ་ལ་བརྒོལ་བའོ། །བདེན་པ་ལ་ལྟོས་ནས་རྫུན་པ་ཡིན་ན་བདེན་པ་མ་གྲུབ་པས་དེ་ཡང་མི་གྲུབ་ཅེས་པ་ནི། ཀུན་རྫོབ་ལ་བརྒོལ་བའོ་ཞེས་གསུངས་པས་གཉིས་སུ་བྱེད་དོ། །

༄ཚོ། །འོ་ན་ཡུལ་བདེན་པ་གཉིས་ཀྱི་མཚན་ཉིད་ནི་གང་། དབྱེ་བ་ནི་ཅི་ཞེ་ན། དོན་དམ་བདེན་པའི་མཚན་ཉིད། སྨྲ་བསམ་བརྗོད་མེད་གང་ཞིག་མཉམ་བཞག་རྣམ་པར་མི་རྟོག་པའི་ཡུལ་དུ་མི་སླུ་བ། དབྱེ་ན་རྣམ་གྲངས་པ་དང་རྣམ་གྲངས་པ་མིན་པའི་དོན་དམ་བདེན་པ་གཉིས། དང་པོ་ནི། སྤྲོས་པ་ཕྱོགས་རེ་དང་བྲལ་བ་གང་ཟག་གི་བདག་མེད་ལྟ་བུའོ། །གཉིས་པ་ནི། སྤྲོས་པ་མ་ལུས་པ་དང་བྲལ་བ་སྟེ་དོན་དམ་་་་་་་བདེན་པ་མཆན་ཉིད་པ་ཡིན་ལ་དང་པོ་བཏགས་པ་བ་ཡིན་ནོ། །ཀུན་རྫོབ་བདེན་པའི་མཚན་ཉིད། མ་བརྟགས་མ་དཔྱད་པའི་ངོར་མི་སླུ་བར་གྲུབ་ཅིང་དོན་དམ་དཔྱོད་བྱེད་ཀྱི་རིགས་པས་དཔྱད་མི་བཟོད་པ། དབྱེ་ན་་་་ཡང་དག་པའི་ཀུན་རྫོབ་དང་། ལོག་པའི་ཀུན་རྫོབ་གཉིས། དང་པོ་ནི། སྣང་བ་ལྟར་དོན་བྱེད་ནུས་པ་བུམ་པ་ལྟ་བུའོ། །གཉིས་པ་ནི། སྣང་བ་ལྟར་དོན་བྱེད་མི་ནུས་པ་ཟླ་བ་གཅིག་ལ་གཉིས་སུ་སྣང་བ་ལྟ་བུའོ། །འདི་ཀུན་རྫོབ་བདེན་པ་བཏགས་པ་བ་ཡིན་ནོ། །འདིར་དབུ་མ་ལུགས་སུ་བཀོད་དོ། །རྒྱས་པར་གཞན་དུ་འཆད་དོ། །སྦྱོར་བ་ལ་ལོག་པར་རྟོག་པ་ནི། སྦྱོར་བ་མི་འཐད་པར་ཐལ། སྤྱིན་སོགས་ཆོས་ཐམས་ཅད་་་དོན་དམ་པར་མ་གྲུབ་པས་སོ་ཞེ་ན། དེ་ལྟར་མདོ་ལས། བཅོམ་ལྡན་འདས་བྱང་ཆུབ་སེམས་དཔའི་སྤྱོད་པ་བྱང་ཆུབ་སེམས་དཔའི་སྤྱོད་པ་ཞེས་བགྱི་ན་བྱང་ཆུབ་སེམས་དཔའི་སྤྲོད་པ་ཞེས་བགྱི་བ་དེ་གང་གི་ཚིག་བླ་དྭགས་

ལགས—་ཞེས་གསུངས་པ་བཞིན་ནོ། །ལན་ནི། ཀུན་རྫོབ་ཏུ་ཁྱབ་པ་མ་ངེས་ཏེ། བྱང་སེམས་ཆེན་པོ་རྫོགས་པའི་བྱང་ཆུབ་ཀྱི་ཆེད་དུ་མི་དམིགས་པའི་ཚུལ་གྱིས་སྟོང་ཉིད་སྒོམ་པའི་ཕྱིར་རོ། །དེ་ལྟར་མདོ་ལས།རབ་འབྱོར་བྱང་ཆུབ་སེམས་དཔའི་སྤྱོད་པ་ཞེས་བགྱི་བ་དེ་ནི་བྱང་ཆུབ་ཀྱི་ཆེད་དུ་སྤྱོད་པས་ན་དེའི་ཕྱིར་བྱང་ཆུབ་སེམས་དཔའི་སྤྱོད་པ་ཞེས་བྱའོ། །གསོལ་པ། བཅོམ་ལྡན་འདས་བྱང་ཆུབ་སེམས་དཔའ་ཆེན་པོ་གང་ལ་སྤྱོད་པ་ལགས་།་ བཀའ་སྩལ་པ་གཟུགས་ནས་རྣམ་མཁྱེན་གྱི་བར་དུ་སྟོང་ཞེས་བྱ་བར་སྤྱོད་དེ། ཅི་ནས་ཀྱང་བློ་རྣམ་པ་གཉིས་སུ་མི་འགྱུར་བ་དེ་ལྟར་སྤྱོད་དོ་ཞེས་གསུངས་པ་བཞིན་ནོ། །སངས་རྒྱས་དཀོན་མཆོག་ལ་ལོག་པར་རྟོག་པ་ནི་སངས་རྒྱས་དཀོན་མཆོག་མི་འཐད་པར་ཐལ། དོན་དམ་པར་རྟོགས་བྱ་ཅི་ཡང་མེད་པས་སོ་ཞེ་ན། དེ་ལྟར་མདོ་ལས་བཅོམ་ལྡན་འདས། སངས་རྒྱས་སངས་རྒྱས་ཞེས་བགྱི་ན་སངས་རྒྱས་ཞེས་བགྱི་བ་དེ་གང་གི་ཚིག་བླ་དྭགས་ལགས་ཞེས་གསུངས་པ་བཞིན་ནོ། །ལན་ནི། ཀུན་རྫོབ་ཏུ་ཁྱབ་པ་མ་ངེས་ཏེ། དེ་ཁོ་ནར་རྟོགས་བྱ་ཅི་ཡང་ཡང་དག་པར་མ་གྲུབ་པའི་དོན་མངོན་སུམ་དུ་རྟོགས་པའི་མཁྱེན་པ་མཐར་ཐུག་དེ་ཀུན་རྫོབ་ཏུ་སངས་རྒྱས་དཀོན་མཆོག་ཡིན་པའི་ཕྱིར་རོ། །དེ་ལྟར་མདོ་ལས། རབ་འབྱོར་ཡང་དག་པའི་ཆོས་མངོན་པར་རྫོགས་པར་སངས་རྒྱས་པས་དེའི་ཕྱིར་སངས་རྒྱས་ཞེས་བྱའོ། །ཡང་དག་པའི་དོན་རབ་ཏུ་རྟོགས་པས་་་་་་་

༄ཚོ། །དེའི་ཕྱིར་སངས་རྒྱས་ཞེས་བྱའོ་ཞེས་གསུངས་པ་བཞིན་ནོ། །ཆོས་དཀོན་མཆོག་ལ་ལོག་པར་རྟོག་པ་ནི་ཆོས་དཀོན་མཆོག་མི་འཐད་པར་ཐལ། ཆོས་ཐམས་ཅད་དོན་དམ་པར་མ་གྲུབ་པར་མིང་དུ་བཏགས་་པ་ཙམ་དུ་ཟད་པས་སོ་ཞེ་ན། དེ་ལྟར་མདོ་ལས། བཅོམ་ལྡན་འདས། བྱང་ཆུབ་བྱང་ཆུབ་ཅེས་བགྱི་ན། བྱང་ཆུབ་ཅེས་བགྱི་བ་དེ་གང་གི་ཚིག་བླ་དྭགས་ལགས་ཞེས་་གསུངས་པ་བཞིན་ནོ། །ལན་ནི། ཀུན་རྫོབ་ཏུ་ཁྱབ་པ་མ་ངེས་ཏེ། ཀུན་རྫོབ་ཏུ་ཆོས་ཐམས་ཅད་མིང་དང་མཚན་མ་ཙམ་དུ་རྟོགས་པའི་བྱང་ཆུབ་གྲུབ་པའི་ཕྱིར་རོ། །དེ་ལྟར་མདོ་ལས། རབ་འབྱོར་ཆོས་ཐམས་ཅད་མིང་དང་མཚན་མ་ཙམ་དུ་རྟོགས་པར་བྱེད་པ་སྟེ་་དེའི་ཕྱིར་བྱང་ཆུབ་ཅེས་བྱའོ་ཞེས་གསུངས་པ་བཞིན་ནོ། །དགེ་འདུན་དཀོན་མཆོག་ལ་ལོག་པར་རྟོག་པ་ནི་སྦྱིན་སོགས་ལ་སྤྱོད་པའི་དགེ་འདུན་དཀོན་མཆོག་མི་འཐད་པར་ཐལ། དོན་དམ་པར་གཟུགས་ལ་སོགས་པའི་་་་ཆོས་གང་ཡང་འགྲོ་འོང་ལ་སོགས་པར་དམིགས་པ་བཀག་པས་སོ་ཞེ་ན། དེ་ལྟར་མདོ་ལས། བཅོམ་ལྡན་འདས། བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པའི་བྱང་ཆུབ་ནི་ཆོས་གང་ཡང་འགྲོ་བའམ་འོང་བའམ་་་་་་་ཉམས་པའམ་འཕེལ་བའམ། སྐྱེ་བའམ་འགག་པའམ། ཀུན་ནས་ཉོན་མོངས་པའམ་རྣམ་པར་བྱང་བར་བགྱི་བའི་སླད་དུ་དམིགས་པའི་ཚུལ་གྱིས་ཉེ་བར་གནས་པ་མ་ལགས་ན། བཅོམ་ལྡན་འདས་འོ་ན། བྱང་་་་་་་

སེམས་ཆེན་པོ་ཡུམ་ལ་སྤྱོད་པའི་ཚེ་ཇི་ལྟར་ན་སྦྱིན་པའི་ཕ་རོལ་ཏུ་ཕྱིན་ནས་ཡུམ་ཡོངས་སུ་རྫོགས་པར་འགྱུར། །ཇི་ལྟར་ན་ནང་སྟོང་པ་ཉིད་ནས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ལ་སྤྱོད་པར་འགྱུར་ཞེས་་་་གསུངས་པ་བཞིན་ནོ། །ལན་ནི། ཀུན་རྫོབ་ཏུ་ཁྱབ་པ་མ་ངེས་ཏེ། བྱང་སེམས་ཆེན་པོ་རྣམས། །ཀུན་རྫོབ་ཏུ་མི་དམིགས་པའི་ཚུལ་གྱིས་སྦྱིན་སོགས་ལ་སྤྱོད་ཅིང་སྒོམ་པའི་ཕྱིར་རོ། །དེ་ལྟར་མདོ་སྙེམས། རབ་་་་་འབྱོར་བྱང་སེམས་ཆེན་པོ་ནི་གཉིས་ཀྱི་སྦྱིན་པའི་ཕར་ཕྱིན་ནས་རྣམ་མཁྱེན་གྱི་བར་ལ་མི་སྤྱོད་དོ་ཞེས་གསུངས་པ་བཞིན་ནོ། །ཐབས་མཁས་པ་ལ་ལོག་པར་རྟོག་པ་ནི། ཐབས་ལ་མཁས་པ་མི་འཐད་པར་ཐལ། དོན་་་་་དམ་པར་སྦྱིན་པ་ལ་སོགས་པ་མི་དམིགས་པས་སོ་ཞེ་ན། དེ་ལྟར་མདོ་ལས། བཅོམ་ལྡན་འདས། བྱང་སེམས་ཆེན་པོ་ཐབས་མཁས་པ་གང་དག་ལྡན་པས་རྣམ་པ་ཐམས་ཅད་མཁྱེན་པ་ཉིད་ཐོབ་པར་འགྱུར་བའི་ཐབས་་ལ་མཁས་པ་དེ་གང་ལགས་ཞེས་གསུངས་པ་བཞིན་ནོ། །ལན་ནི། ཀུན་རྫོབ་ཏུ་ཁྱབ་པ་མ་ངེས་ཏེ། དོན་དམ་པར་སྦྱིན་སོགས་མི་དམིགས་ཀྱང་ཀུན་རྫོབ་ཏུ་རྣམ་མཁྱེན་ཡིད་ལ་བྱེད་པ་དང་ལྡན་པའི་སྒོ་ནས་འཁོར་་་་་་་གསུམ་མི་དམིགས་པར་སྦྱིན་པ་སོགས་ལ་སྤྱོད་པའི་ཐབས་མཁས་གྲུབ་པའི་ཕྱིར་རོ། །དེ་ལྟར་མདོ་ལས། རབ་འབྱོར་བྱང་སེམས་ཆེན་པོ་སྦྱིན་པའི་ཕར་ཕྱིན་ལ་སྤྱོད་པ་ན། རྣམ་མཁྱེན་ཉིད་དང་ལྡན་པའི་ཡིད་ལ་བྱ་་་་་་་

༄ཚོ། །བས་སངས་རྒྱས་བཅོམ་ལྡན་འདས་རྣམས་དང་། རང་སངས་རྒྱས་དང་ཉན་ཐོས་དང་མི་དང་མི་མ་ཡིན་པར་གྱུར་པ་དག་ལ་སྦྱིན་པ་ཡོངས་སུ་གཏོང་བ་དེ་རྣམ་མཁྱེན་ཉིད་དང་ལྡན་པའི་ཡིད་ལ་བྱ་བ་དེ་ངང་་་་་་་ལྡན་པས་སྦྱིན་པ་ལ་ཡང་སྤྱིན་པའི་འདུ་ཤེས་སུ་མི་འགྱུར། ལེན་པ་ལ་ཡང་ལེན་པའི་འདུ་ཤེས་སུ་མི་འགྱུར། གཏོང་བ་ལ་ཡང་གཏོང་བའི་འདུ་ཤེས་སུ་མི་འགྱུར་རོ། །དེ་ནི་འདི་ལྟར་ཆོས་ཐམས་ཅད་རང་གི་མཚན་་་་་་་ཉིད་ཀྱིས་སྟོང་པར་ཤེས་ཤིང་། ཆོས་ཐམས་ཅད་མེད་པ་དང་མ་བྱུང་བ་དང་། ཡོངས་སུ་མ་རྫོགས་པ་དང་མངོན་པར་མ་གྲུབ་པར་མཐོང་ཞིང་ཆོས་རྣམས་ཀྱི་མཚན་ཉིད་ལ་འཇུག་ན་ཡང་ཆོས་ཐམས་ཅད་ནི་ནུས་པ་གང་་་་་་ཡང་མེད་པའོ་ཞེས་འདུ་བྱེད་པ་མེད་པའི་མཚན་ཉིད་ཀྱིས་འཇུག་སྟེ། དེ་ཐབས་མཁས་དེ་ལྟ་བུ་དང་ལྡན་པས་ན་དགེ་བའི་རྩ་བ་རྣམས་འཕེལ་བར་སྦྱིན་པའི་ཕར་ཕྱིན་ལ་སྤྱོད་ཅེས་སོགས་གསུངས་པ་བཞིན་ནོ། །མངོན་་་་་པར་རྟོགས་པ་ལ་ལོག་པར་རྟོག་པ་ནི། དེ་བཞིན་གཤེགས་པའི་མངོན་པར་རྟོགས་པ་དོན་དམ་པར་མི་འཐད་པར་ཐལ། དངོས་པོ་དང་དངོས་མེད་དང་དངོས་པོ་ཡོད་མེད་གཉིས་ཀུའི་ངོ་བོ་རྟོགས་པ་བཀག་པ་སྟེ་མ་གྲུབ་་་པས་སོ་ཞེ་ན། དེ་ལྟར་མདོ་ལས། བཅོམ་ལྡན་འདས། དེ་ལྟར་དངོས་པོ་མ་མཆིས་པས་དངོས་པོ་མ་མཆིས་པ་མངོན་པར་རྟོགས་པར་མི་འགྱུར། དངོས་པོ་མཆིས་པས་དངོས་པོ་མཆིས་པ་མངོན་པར་རྟོགས་པར་མི་་་

འགྱུར་།་ དངོས་པོས་ཀྱང་དངོས་པོ་མ་མཆིས་པ་མངོན་པར་རྟོགས་པ་མི་འགྱུར། དངོས་པོ་མ་མཆིས་པས་ཀྱང་དངོས་པོ་མངོན་པར་རྟོགས་པར་མི་འགྱུར་ན། བཅོམ་ལྡན་འདས། དེ་ཅིའི་སླད་དུ་ཐོབ་པ་མ་མཆིས་་་་་་ཤིང་མངོན་པར་རྟོགས་པ་མ་མཆིས་པ་གཅིག་ཏུ་མི་འགྱུར་རམ་ཞེས་གསུང་པ་བཞིན་ནོ། །ལན་ནི། ཀུན་རྫོབ་ཏུ་ཁྱབ་པ་མ་ངེས་ཏེ། སྤྲོས་པ་མ་ལུས་པ་དང་བྲལ་ཞིང་ཡོད་མེད་མཉམ་པ་ཉིད་དུ་རྟོགས་པའི་མཁྱེན་པ་་་་་དེ་།་ དེ་བཞིན་གཤེགས་པའི་མངོན་པར་རྟོགས་པ་ཡིན་པའི་ཕྱིར་རོ། །དེ་ལྟར་མདོ་ལས། བཅོམ་ལྡན་འདས་ཀྱིས་བཀའ་སྩལ་པ། མངོན་པར་རྟོགས་པ་ནི་ཡོད་མོད་ཀྱི་རྣམ་པར་བཞི་མངོན་པར་སྒྲུབ་པ་དེ་ལྟ་བུ་ནི་་་མ་ཡིན་ནོ། །འོ་ན་མངོན་རྟོགས་པ་ཅི་ལྟ་བུ་ཞིག་མཆིས། བཀའ་སྩལ་པ། གང་ལ་དངོས་པོ་ཡང་མེད་དངོས་པོ་མེད་པ་ཡང་མ་ཡིན་པ་དེ་ལྟ་བུ་ནི་མངོན་རྟོགས་པ་སྟེ། དེ་ལ་སྤྲོས་པ་དེ་དག་མེད་པས་སྤྲོས་པ་མེད་ཅིང་སྤྲོས་པ་ཐམས་ཅད་དང་བྲལ་བ་ནི་མངོན་རྟོགས་པའོ་ཞེས་གསུངས་པ་བཞིན་ནོ། །ཕྱིན་ཅི་ལོག་ལ་ལོག་པར་རྟོག་པ་ནི། བྱང་སེམས་ཆེན་པོའི་སྤང་བྱ་ཕྱིན་ཅི་ལོག་མེད་པར་ཐལ། སྤྲོས་པ་མེད་ཅིང་སྤྲོས་པ་ཐམས་ཅད་་དང་བྲལ་བའི་མངོན་པར་རྟོགས་པ་གྲུབ་པའི་ཕྱིར་ཞེ་ན། དེ་ལྟར་མདོ་ལས། གསོལ་པ། བཅོམ་ལྡན་འདས། བྱང་ཆུབ་སེམས་དཔའ་ཆེན་པོའི་སྤྲོས་པ་གང་ལགས་ཞེས་གསུངས་པ་བཞིན་ནོ། །ལན་ནི། ཀུན་

༄ཚོ། །རྫོབ་ཏུ་ཁྱབ་པ་མ་ངེས་ཏེ། ཕུང་པོ་ལྔ་རྟག་མི་རྟག་སོགས་དང་། ཕྱིན་དྲུག་སྤྱད་བྱ་དང་། སྟོང་ཉིད་དང་ལ་སོགས་པ་བསྒོམ་བྱ་མངོན་པར་ཞེན་པ་དེ་ཕྱིན་ཅི་ལོག་ཡིན་ཞིང་རྫོགས་པའི་སངས་རྒྱས་ཀྱིས་་་ཚོཕྱིན་ཅི་ལོག་མཐའ་དག་སྤང་པའི་ཕྱིར་རོ། །དེ་ལྟར་མདོ་ལས། གཟུགས་དང་ཚོར་བ་དང་འདུ་ཤེས་དང་འདུ་བྱེད་རྣམས་དང་རྣམ་པར་ཤེས་པ་རྟག་ཅེས་བྱའམ། མི་རྟག་ཅེས་བྱ་བ་ནི་བྱང་ཆུབ་སེམས་དཔའི་སྤྲོས་པའོ། །བདེ་བ་དང་སྡུག་བསྔལ་དང་བདག་དང་བདག་མེད་དང་། ཞི་ཞེས་བྱ་བའམ་མ་ཞི་ཞེས་བྱ་བ་ནི་བྱང་ཆུབ་སེམས་དཔའི་སྤྲོས་པའོ་ཞེས་སོགས་གསུངས་པ་བཞིན་ནོ། །དེའི་ཤུགས་ལ་སློབ་དཔོན་ལྟར་ན། ཉེར་ལེན་གྱི་་་་ཕུང་པོ་ལྔ་རྟག་པ་དང་བདེ་བ་ལ་སོགས་པ་དེ་ཕྱིན་ཅི་ལོག་སྟེ་གནོད་བྱ་དང་། ཕུང་པོ་ལྔ་མི་རྟག་པ་ལ་སོགས་པ་དེ་གནོད་བྱེད་ཡིན་པ་མི་འཐད་པར་ཐལ། ཉེར་ལེན་གྱི་ཕུང་པོ་ལྔ་མི་རྟག་པ་དང་སྡུག་བསྔལ་ལ་སོགས་་་་་་་པར་མངོན་པར་ཞེན་པ་དང་། དེ་རྟག་པ་ལ་སོགས་པར་མངོན་པར་ཞེན་པ་གཉིས་ཀ་སྤྲོས་པའི་རྣམ་པར་རྟོག་པ་སྟེ་ཕྱིན་ཅི་ལོག་ཡིན་པ་ཉིད་ཀྱིས་སོ་ཞེ་ན། ལན་ནི། ཁྱབ་པ་མ་ངེས་ཏེ། ཉེར་ལེན་གྱི་ཕུང་པོ་ལྔ་རྟག་་པ་ལ་སོགས་པ་དེ་ལོག་པའི་ཀུན་རྫོབ་ཡིན། དེ་མི་རྟག་པ་ལ་སོགས་པ་དེ་ཡང་དག་པའི་ཀུན་རྫོབ་ཡིན་པའི་ཕྱིར་རོ། །ལམ་ལ་ཀུན་རྫོབ་སྒོ་ཅན་གྱི་ལོག་པར་རྟོག་པ་ནི། བྱང་སེམས་ཆེན་པོས་ལམ་ཐམས་ཅད་ཀྱི་་་་་་་

རྟོགས་རིགས་རྫོགས་པར་བྱེད་ཅིང་སྒོམ་པ་མི་འཐད་པར་ཐལ། དེས་ཉན་རང་གི་ལམ་སྒོམ་པའི་འབྲས་བུ་རྒྱུན་ཞུགས་ལ་སོགས་པ་མངོན་དུ་མི་བྱེད་པས་སོ་ཁྱབ་པ་ཡོད་དེ། བྱང་སེམས་ཆེན་པོས་ལམ་ཐམས་ཅད་ཀྱི་་་་་་་རྟོགས་རིགས་རྫོགས་པར་བྱེད་ཅིང་བསྒོམ་ན་ཉན་རང་གི་ལམ་སྒོམ་པའི་འབྲས་བུ་རྒྱུན་ཞུགས་ལ་སོགས་པ་མངོན་དུ་བྱེད་དགོས་པས་སོ་ཞེ་ན། དེ་ལྟར་མདོ་ལས། བཅོམ་ལྡན་འདས། གལ་ཏེ་བྱང་ཆུབ་སེམས་དཔའ་་ཆེན་པོས་ལམ་ཐམས་ཅད་ཡོངས་སུ་རྫོགས་པར་བགྱི་ན། བྱང་ཆུབ་སེམས་དཔའ་ཆེན་པོ་དེ་དག་བརྒྱད་པའི་ལམ་སྒྲུབ་ཅིང་བརྒྱད་པར་མི་འགྱུར་རམ། མཐོང་བའི་ལམ་བསྒྲུབས་ཤིང་རྒྱུན་དུ་ཞུགས་པར་མི་འགྱུར་རམ།སྒོམ་པའི་ལམ་བསྒྲུབས་ཤིང་ལན་ཅིག་ཕྱིར་འོང་ཞུགས་པའམ་ལན་གཅིག་ཕྱིར་འོང་བ་མི་འགྱུར་རམ། ཕྱིར་མི་འོང་བར་ཞུགས་པའམ་ཕྱིར་མི་འོང་བར་མི་འགྱུར་རམ། དགྲ་བཅོམ་པར་ཞུགས་པའམ་དགྲ་བཅོམ་པར་མི་འགྱུར་རམ། རང་སངས་རྒྱས་ཀྱི་ལམ་བསྒྲུབས་ཤིང་རང་སངས་རྒྱས་སུ་མི་འགྱུར་རམ་ཞེས་གསུངས་པ་བཞིན་ནོ། །ལན་ནི། ཁྱབ་མ་ངེས་ཏེ། བྱང་སེམས་ཆེན་པོ་རྣམས་ནི་རང་གི་གདུལ་བྱའི་སྐལ་བ་དང་འཚམས་པར་ལམ་གསུམ་ལ་འགོད་པར་བྱ་བའི་ཕྱིར་དུ། ལམ་ཐམས་ཅད་ཀྱི་གནས་ལུགས་ཤེས་པར་བྱས་ནས་སྒོམ་ཞིང་ཤེས་མཐོང་གིས་བལྟས་ནས་དམན་པའི་ལམ་འབྲས་ལས་འདའ་བར་བྱེད་པའི་ཕྱིར་རོ། །དེ་ལྟར་མདོ་་་་་་་

༄༧། །ལས་།་ རབ་འབྱོར་བྱང་ཆུབ་སེམས་དཔའ་ཆེན་པོའི་སེམས་དང་པོ་བསྐྱེད་པ་ནས་ཉེ་བར་བཟུང་སྟེ་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་ཚེ། ཤེས་པ་དང་མཐོང་བས་ས་བརྒྱད་ལས་ཡོངས་སུ་འདས་ཏེ།བརྒྱད་གང་ཞེ་ན། དཀར་པོ་རྣམ་པར་མཐོང་བ་དང་རིགས་དང་བརྒྱད་པ་དང་མཐོང་བ་དང་བསྲབས་པ་དང་འདོད་ཆགས་དང་བྲལ་བ་དང་བྱས་པ་རྟོགས་པ་དང་ཉན་ཐོས་དང་རང་སངས་རྒྱས་ཀྱི་ས་སྟེ། ས་བརྒྱད་པོ་འདི་དག་ལ་ཤེས་པ་དང་མཐོང་བས་འདས་ནས་ལམ་གྱི་རྣམ་པ་ཤེས་པ་ཉིད་ཀྱི་ཡེ་ཤེས་ཀྱིས་བྱང་ཆུབ་སེམས་དཔའི་སྐྱོན་མེད་པར་འཇུག་གོ་ཞེས་སོགས་གསུངས་པ་བཞིན་ནོ། །ཡང་ལམ་ལ་དོན་དམ་སྒོ་ཅན་གྱི་ལོག་པར་རྟོག་་་པ་ནི། བྱང་ཆུབ་ཀྱི་ཕྱོགས་ཀྱི་ཆོས་རྣམས་བྱང་ཆུབ་སྒྲུབ་པའི་ལམ་མ་ཡིན་པར་ཐལ། ཆོས་ཐམས་ཅད་དོན་དམ་པར་རང་གི་མཚན་ཉིད་ཀྱིས་སྟོང་པའི་ཕྱིར་རོ་ཞེ་ན། དེ་ལྟར་མདོ་ལས། བཅོམ་ལྡན་འདས། གལ་ཏེ་དེ་ལྟར་བྱང་ཆུབ་ཀྱི་ཕྱོགས་ཀྱི་ཆོས་གང་ལགས་པ་དང་། བྱང་ཆུབ་ཀྱི་བར་གང་ལགས་པའི་ཆོས་དེ་དག་ཐམས་ཅད་ལྡན་པ་ཡང་མ་ལགས་མ་ལྡན་པ་ཡང་མ་ལགས། གཟུགས་མ་མཆིས་པ་བསྟན་དུ་མ་མཆིས་པ་་་་་་་ཐོགས་པ་མ་མཆིས་པ་སྟེ་འདི་ལྟར་མཚན་ཉིད་མ་མཆིས་པར་མཚན་ཉིད་གཅིག་ན། ཇི་ལྟར་བྱང་ཆུབ་ཀྱི་ཕྱོགས་ཀྱི་ཕྱོགས་ཀྱི་ཆོས་རྣམས་བྱང་ཆུབ་སྒྲུབ་པར་འགྱུར་བ་ལགས་ཞེས་གསུངས་པ་བཞིན་ནོ། །ལན་ནི།

དོན་དམ་པར་བསལ་བ་མ་ངེས་ཏེ། དོན་དམ་པར་སྐྱེ་འགག་མ་གྲུབ་པས་སོ། །ཀུན་རྫོབ་ཏུ་ཁྱབ་པ་མ་ངེས་ཏེ། དོན་དམ་པར་མཚན་ཉིད་ཀྱིས་སྟོང་ཡང་ཀུན་རྫོབ་ཏུ་བྱང་ཕྱོགས་རྣམས་རང་འབྲས་བྱང་ཆུབ་སྒྲུབ་བྱེད་་་་་ཡིན་པའི་ཕྱིར་རོ། །དེ་ལྟར་མདོ་ལས། རབ་འབྱོར་དེ་དེ་བཞིན་ནོ་དེ་དེ་བཞིན་ཏེ། རང་གི་མཚན་ཉིད་ཀྱིས་སྟོང་པའི་ཆོས་ནི་ཆོས་གང་ལ་ཡང་སྒྲུབ་པའམ་འཇིགས་པར་བྱེད་པ་མེད་དོ། །རབ་འབྱོར་སེམརྨེ་ཅན་་་་་་་གང་རང་གི་མཚན་ཉིད་ཀྱིས་སྟོང་པའི་ཆོས་མི་ཤེས་པ་དེ་དག་གི་དོན་དུ་འདི་སྐད་དུ་འདི་དག་ནི་བྱང་ཆུབ་ཀྱི་ཕྱོགས་ཀྱི་ཆོས་རྣམས་བྱང་ཆུབ་སྒྲུབ་པར་བྱེད་པའོ་ཞེས་གསུངས་པ་བཞིན་ནོ། །གཉེན་པོ་དང་མི་མཐུན་ཕྱོགས་་་་་ལ་ལོག་པར་རྟོག་པ་ནི། མི་མཐུན་ཕྱོགས་དང་གཉེན་པོ་གཉིས་མི་འཐད་པར་ཐལ་དོར་བྱ་དང་བླང་བྱ་མེད་པས་སོ་ཞེ་ན། སློབ་དཔོན་གྱིས་འདི་གཉིས་སུ་འཆད་དོ། །དེ་ལྟར་མདོ་ལས། བཅོམ་ལྡན་འདས་་་་་་་འཕགས་པའི་ཆོས་དང་འདུལ་བ་ཞེས་བགྱི་བ་དེ་ཅི་ཙམ་གྱིས་ན་འཕགས་པའི་ཆོས་དང་འདུལ་བ་ཞེས་བགྱི་ཞེས་གསུངས་པ་བཞིན་ནོ། །ལན་ནི། དོན་དམ་པར་བསལ་བ་མ་ངེས་ཏེ། དོན་དམ་པར་ཀུན་ནས་ཉོན་་་་་་་མོངས་དང་རྣམ་བྱང་གི་ཕྱོརྒེས་མ་གྲུབ་པའི་ཕྱིར་རོ། །དེ་ལྟར་མདོ་ལས། རབ་འབྱོར་འདི་ལ་ཉན་ཐོས་རྣམས་དང་རང་སངས་རྒྱས་རྣམས་དང་བྱང་ཆུབ་སེམས་དཔའ་ཆེན་པོ་རྣམས་དང་དེ་བཞིན་གཤེགས་པ་དགྲ་བཅོམ་་་

༄༅། །པ་ཡང་དག་པར་རྫོགས་པའི་སངས་རྒྱས་རྣམས་ནི་འདོད་ཆགས་དང་ལྡན་པ་ཡང་མ་ཡིན་བྲལ་བ་ཡང་མ་ཡིན་ཞེས་སོགས་གསུངས་པ་བཞིན་ནོ། །མཚན་ཉིད་ལ་ལོག་པར་རྟོག་པ་ནི། བྱང་སེམས་ཆེན་པོ་་་རྣམས་ཆོས་ཐམས་ཅད་ཀྱི་རང་སྤྱིའི་མཚན་ཉིད་ལ་སློབ་པ་མ་ཡིན་པར་ཐལ། གཟུགས་ནས་འདུས་མ་བྱས་ཀྱི་བར་གྱི་ཆོས་ཅན་མེད་པས་སོ་ཞེ་ན། དེ་ལྟར་མདོ་ལས། བཅོམ་ལྡན་འདས་འོ་ན་བྱང་སེམས་ཆེན་་པོ་ཕུང་་་པོ་ལྔ་དང་སྐྱེ་མཆེད་བཅུ་གཉིས་དང་ཁམས་བཅོ་བརྒྱད་དང་རྟེན་འབྲེལ་བཅུ་གཉིས་དང་སྦྱིན་པའི་ཕར་ཕྱིན་ནས། འདུས་མ་བྱས་ཀྱི་ཁམས་ཀྱི་བར་མཚན་ཉིད་ལ་བསླབ་པར་མི་བགྱིའམ་ཞེས་སོགས་གསུངས་པ་བཞིན་ནོ། །ལན་ནི། དོན་དམ་པར་བསལ་བ་མ་ངེས་ཏེ། དོན་དམ་པར་བསླབ་བྱ་མཚན་ཉིད་གང་ཡང་མ་གྲུབ་པའི་ཕྱིར་རོ། །དེ་ལྟར་མདོ་ལས། རབ་འབྱོར་གལ་ཏེ་ཆོས་རྣམས་ལ་ལ་ཞིག་ལ་མཚན་ཉིད་ཡོད་ན་ནི། དེའི་་་་་ཕྱིར་བྱང་སེམས་ཆེན་པོས་མཚན་ཉིད་དེ་ལ་བསླབ་པར་ཡང་འགྱུར་ན། ཆོས་ཐམས་ཅད་ལ་མཚན་ཉིད་མེད་ཅིང་གཟུགས་མེད་པ་བསྟན་དུ་མེད་པ་ཐོགས་པ་མེད་པ་སྟེ། འདི་ལྟར་མཚན་ཉིད་མེད་པར་མཚན་ཉིད་གཅིག་་་པས་ན། དེའི་ཕྱིར་བྱང་སེམས་ཆེན་པོས་མཚན་ཉིད་ལ་ཡང་བསླབ་པར་མི་བྱ་མཚན་ཉིད་མེད་པ་ལ་ཡང་བསླབ་པར་མི་བྱའོ་ཞེས་སོགས་གསུངས་པ་བཞིན་ནོ། །སྒོམ་པ་ལ་ལོག་པར་རྟོག་པ་ནི། ཡུམ་སྒོམ་པ་མི་འཐད་

པར་ཐལ། དོན་དམ་པར་བསྒོམ་བྱ་རང་དང་སྤྱིའི་མཚན་ཉིད་མི་འཐད་པས་སོ་ཞེ་ན། དེ་ལྟར་མདོ་ལས། བཅོམ་ལྡན་འདས་དེ་ལྟར་ཆོས་ཐམས་ཅད་མཚན་ཉིད་མ་མཆིས་ན་ཇི་ལྟར་ན་ཡུམ་སྒོམ་པར་འགྱུར་ཞེས་་་་་་་གསུངས་པ་བཞིན་ནོ། །ལན་ནི། ཁྱབ་པ་མ་ངེས་ཏེ། དོན་དམ་པར་བསྒོམ་བྱ་རང་སྤྱིའི་མཚན་ཉིད་གང་ཡང་མ་གྲུབ་པར་རྟོགས་ནས་སྒོམ་པ་ཉིད་ཀུན་རྫོབ་ཏུ་ཡུམ་སྒོམ་པ་ཡིན་པའི་ཕྱིར་རོ། །དེ་ལྟར་མདོ་ལས།རབ་འབྱོར་མཚན་ཉིད་མེད་པར་སྒོམ་པ་ནི་བྱང་ཆུབ་སེམས་དཔའ་ཆེན་པོའི་ཡུམ་སྒོམ་པའོ་ཞེས་གསུངས་པ་བཞིན་ནོ། །རྒྱས་པར་མང་བའི་འཇིགས་པས་མ་བྲིས་སོ། །བར་ཆད་མེད་པའི་ཏིང་ངེ་འཛིན་ཇི་ལྟར་བསྐྱེད་ཅེ་་་ན་།་ བསྐྱེད་པར་བྱའོ། །གང་གིས་ན། གཞན་དོན་དུ་ཟག་པ་མེད་པའི་དགེ་བ་བར་ཆད་མེད་པའི་རྩེ་སྦྱོར་འདོད་ཅིང་དོན་དུ་གཉེར་བའི་བྱང་ཆུབ་སེམས་དཔའ་རྣམས་ཀྱིས་སོ། །ཐབས་གང་ལ་བརྟེན་ནས་ན།བདེན་གཉིས་རྣམ་འབྱེད་ཀྱི་ཐབས་ལ་མཁས་པས་འགལ་རྐྱེན་སྣང་སྟོང་འགལ་བར་སྨྲ་བའི་ལོག་རྟོག་རྣམ་པ་སྟོང་དུ་སྟེ་ཡང་ཡང་བསལ་བ་སྔོན་དུ་འགྲོ་ཞིང་། མཐུན་རྐྱེན་བདེན་གཉིས་དབྱེར་མེད་པའི་དོན་ལ་ངེས་ཤེས་་་་་་་བརྟན་པོ་ཡང་དག་པར་སྐྱེས་པ་ལ་བརྟེན་ནས་སོ། །གང་ན། བར་ཆད་མེད་པའི་ཏིང་ངེ་འཛིན་ནོ་དེའི་རྒྱུ་མཚན་ཅི་ཞེ་ན། དེས་དེ་བསྐྱེད་པར་བྱ་དགོས་པ་གང་ཞིག །དེས་འགལ་རྐྱེན་སྣང་སྟོང་འགལ་བར་སྨྲ་བའི་་་་་

༄༅། །ལོག་རྟོག་མ་བསལ་ཞིང་མཐུན་རྐྱེན་བདེན་གཉིས་དབྱེར་མེད་པའི་དོན་ལ་ངེས་ཤེས་བརྟན་པོ་མ་སྐྱེས་ན་དེས་དེ་བསྐྱེད་པར་མི་ནུས་པའི་ཕྱིར་རོ། །སྐ་བས་ཀྱི་སྒོ་ནས་མཇུག་བསྡུ་བ་ནི། རྩེ་སྦྱོར་རྒྱུད་ལ་་་་་་་སྐྱེད་པར་རྟགས་ཀྱི་སྒོ་ནས་རྟོགས་དགོས་པས་དང་པོར་རྟགས་བསྟན་ལ། རྟགས་ཀྱིས་མཚོན་པའི་དྲོད་ཀྱི་རྩེ་སྦྱོར་བསྒོམས་པས་བསོད་ནམས་འཕེལ་བས་དེའི་རྗེས་སུ་རྣམ་་འ་ཕེལ་བསྟན་ཏོ། །རྣམ་འཕེལ་བཅུ་དྲུག་གིས་་་མཚོན་པའི་རྩེ་མོའི་རྩེ་སྦྱོར་བསྒོམས་པས་རང་གཞན་གྱི་དོན་ལ་རྟོགས་པ་བརྟན་པོ་འབྱུང་བས་དེའི་རྗེས་སུ་བརྟན་པར་བསྟན་ཏོ། །བརྟན་པ་གཉིས་ཀྱིས་མཚོན་པའི་བཟོད་པའི་རྩེ་སྟོར་བསྒོམས་པས་སེམས་རྩེ་གཅིག་ཏུ་་་་་་་གནས་པ་འབྱུང་བས་དེའི་རྗེས་སུ་སེམས་ཀུན་ཏུ་གནས་པ་བསྟན་ཏོ། །སེམས་ཀུན་ཏུ་གནས་པས་མཚོན་པའི་ཆོས་མཆོག་རྩེ་སྦྱོར་བསྒོམས་པས་ཡང་དག་པའི་དོན་མངོན་སུམ་གྱིས་རྒོསར་དུ་རྟོགས་པའི་མཐོང་ལམ་འབྱུང་་་་་བས་དེའི་རྗེས་སུ་མཐོང་ལམ་རྩེ་སྦྱོར་བསྟན་ཏོ། །དེ་ཡང་བྱང་ཆུབ་ཆེན་པོའི་ཆེད་དུ་འགལ་རྐྱེན་སྤང་བྱ་རྣམ་པར་རྟོག་པ་སྤོང་ཞིང་མཐུན་རྐྱེན་བསོད་ནམས་སོག་པས་སྤང་བྱ་རྟོག་པ་དང་། བསོད་ནམས་ཀྱི་ཚོགས་ཀྱི་་་་་་་བདག་ཉིད་བྱང་ཆུབ་ཆེན་པོའི་རྒྱུ་(སྟན་ཏོ། །དེ་ལྟ་བུའི་འགལ་རྐྱེན་སྤངས་ཤིང་མཐུན་རྐྱེན་བསགས་པ་ལས་འབྲས་བུ་བྱང་ཆུབ་ཆེན་པོ་འབྱུང་བས་དེས་རྗེས་སུ་འབྲས་བུ་བྱང་ཆུབ་ཆེན་པོ་བདེ་བླག་ཏུ་རྟོགས་པར་བྱ་བའི་་་་་་་

ཕྱིར་དུ་བྱང་ཆུབ་ཆེན་པོ་བརྒལ་ལན་དང་བཅས་པ་བསྟན་ནས་མཐོང་ལམ་རྩེ་སྦྱོར་གྱི་ངོ་བོ་ཚོགས་གཉིས་ཀྱི་བདག་ཉིད་ཡིན་པར་རྟོགས་པར་བྱ་བའི་ཕྱིར་དུ་དེའི་རྗེས་སུ་བསོད་ནམས་ཀྱི་བདག་ཉིད་ཕྱིན་དྲུག་རེ་རེ་ཡང་དྲུག་་་་་་ལྡན་དུ་ཉམས་སུ་ལེན་པ་དང་། ཇི་ལྟ་བ་རྟོགས་པའི་ཡེ་ཤེས་ཀྱི་བདག་ཉིད་མཉམ་བཞག་དང་ཇི་སྙེད་པ་རྟོགས་པའི་ཡེ་ཤེས་ཀྱི་བདག་ཉིད་རྗེས་ཐོབ་ཏུ་གྱུར་པའི་མཐོང་ལམ་རྩེ་སྦྱོར་བསྟན་ཏོ། །དེ་ལས་སྒོམ་ལམ་འབྱུང་་་བས་དེའི་རྗེས་སུ་བསྒོམ་ལམ་རྩེ་སྦྱོར་བསྟན། དེ་ཡང་སྤང་བྱ་རྟོག་པ་སྤོང་བ་དང་འབྲས་བུ་ཡོན་ཏན་ཕུན་སུམ་ཚོགས་པའི་སྔོན་དུ་འགྲོ་བ་ཡིན་པས་དེ་གཉིས་ཀྱི་དང་པོར་དེ་བསྟན། དེ་ལས་དེ་གཉིས་འབྱུང་བས་དེའི་་་་་་་རྗེས་སུ་དེ་གཉིས་རིམ་པ་བཞིན་དུ་བསྟན་ཏོ། །རང་རྒྱུ་སྒོམ་ལམ་རྩེ་སྦྱོར་ལས་རང་འབྲས་བར་ཆད་མེད་པའི་རྩེ་སྦྱོར་འབྱུང་བས་དེའི་རྗེས་སུ་དེ་བསྟན་ཏོ། །དེའི་དམིགས་རྣམ་དང་བདག་རྐྱེན་རྣམས་བདེ་བླག་ཏུ་རྟོགས་་་་་པར་བྱ་བའི་ཕྱིར་དུ། བར་ཆད་མེད་རྩེའི་ངོ་བོའི་རྗེས་སུ་དེའི་དམིགས་རྣམ་དང་བདག་རྐྱེན་དང་ལོག་པར་རྟོག་པ་རྣམས་བསྟན་ཏེ། གོ་རིམ་གྱི་ཚུལ་འདི་ནི་རིགས་པ་ཉིད་ཡིན་ནོ། །མདོར་ན་ཤེས་རབ་ཀྱི་ཕ་རོལ་ཏུ་་་་་་་ཕྱིན་པ་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་རྩེ་མོའི་སྦྱོར་བའི་སྐབས་བསླབ་པ་ཡོངས་སུ་དག་པའི་ལེའུ་སྟེ་ལྔ་པའི་འགྲེལ་པ་དང་བཅས་པའི་ལེགས་པར་བཤད་པའི་རྒྱ་མཚོ་རེ་ཞིག་རྫོགས་སོ།། །།

༄༅། །མཐར་གྱིས་པའི་སྦྱོར་བ་ནི། སྦྱིན་པ་ཤེས་རབ་བར་དག་དང་། །སངས་རྒྱས་ལ་སོགས་དྲན་དང་ཆོས། །དངོས་མེད་ངོ་བོ་ཉིད་ཀྱིས་ཏེ། །མཐར་གྱིས་པ་ཡི་བྱ་བར་བཞེད། །ཅེས་བྱ་བ་གསུངས་ཏེ།འདི་ལ་དྲུག་ལས་ངོ་བའི་སྒོ་ནས་མཚམས་སྦྱར་བ་ནི། སྒོམ་པར་བྱེད་དོ། །གང་གིས་ན། རྩེ་མོའི་སྦྱོར་བ་ཐོབ་པའི་སེམས་དཔས་སོ། །གང་ན། ཆོས་བཤེས་ལྟར་ན། ཆོས་ཅན། སོ་སོ་བ་རྗེས་ཐོབ་ཏུ་་་་་་་རྟོགས་པའི་དོན་རྣམས་དང་བསྡུས་པ་ཆོས་ཉིད་ཇི་ལྟ་བ་མཉམ་བཞག་ཏུ་རྟོགས་པའི་དོན་རྣམས་སོ། །ཇི་ལྟར་ན། བསྐལ་པ་གྲངས་མེད་གསུམ་དུ་གོ་རིམ་བཞིན་དུ་ཡིད་ཀྱིས་ཀླགས་ནས་སོ། །དགོས་པ་ཅིའི་ཕྱིར་དུ་ན།རྟོགས་པ་སྔར་བས་ཀྱང་ཁྱད་པར་དུ་འཕགས་པ་བརྟན་པོ་འབད་མེད་ལྷུན་གྲུབ་ཏུ་བྱ་བའི་ཕྱིར་དུའོ། །གསེར་གླིང་པ་ལྟར་ན། སོ་སོ་བ་ལུག་ལས་བཟློག་པ་མཁྱེན་པ་གསུམ་དང་། བསྡུས་པ་ལུགས་ལས་འབྱུང་བ་རྣམ་་ཀུན་རྩེ་སྦྱོར་དུ་རྟོགས་པའི་དོན་རྣམས་སོ། །ཇི་ལྟར་ན། སེམས་ཕྱི་རོལ་ལས་ཡང་དག་པར་བསྡུས་ནས་རིམ་གྱིས་དྲན་པ་ལ་ཡང་དག་པར་བཞག་ནས་སོ། །དགོས་པ་ཅིའི་ཕྱིར་དུ་ན། ལྷུན་གྱིས་གྲུབ་པར་དྲན་པ་ལ་་འཇུག་པར་བྱ་བའི་ཕྱིར་དུའོ། །བོད་ཁ་ཅིག་གིས་སོ་སོ་བ་ཕྱིན་དྲུག་རྗེས་དྲན་དྲུག་བསྡུས་པ་དངོས་མེད་ངོ་བོ་ཉིད་དུ་རྟོགས་པ་ལ་འཆད། ཁ་ཅིག་གིས་སོ་སོ་བ་སྦྱོར་མཐོང་སྒོམ་ལམ་རྩེ་མོ་བསྡུས་པ་བར་ཆད་མེད་རྩེ་ལ་་་་་

འཆད་པ་དོན་མེད་དོ། །དེས་ན་ས་བརྒྱད་པའི་ཡེ་ཤེས་ནི་རྟོགས་པ་འབད་མེད་ལྷུན་གྲུབ་ཏུ་བྱ་བའི་ཕྱིར་དུ། མཁྱེན་གསུམ་དང་རྣམ་ཀུན་རྩེ་སྦྱོར་དུ་རྟོགས་པའི་དོན་རྣམས་རིམས་ཀྱིས་བསྒོམས་པའི་སེམས་དཔའི་རྣལ་་་་་་་འབྱོར་ཡིན་པས་མཐར་གྱིས་པའི་སྦྱོར་བ་ཡིན་ལ། དེ་ཡང་དབྱེ་ན་རྣམ་པ་བཅུ་གསུམ་ནིའོ། །བསྡུས་དོན་ནི། བཞེད་དོ། །གང་ན། ཐེག་ཆེན་ཚོགས་ལམ་པའི་རྒྱུད་ཀྱི་སྦྱིན་པ་ནས། ཤེས་རབ་ཀྱི་བར་གྱི་ཕར་་་་ཕྱིན་དྲུག་གི་མཐར་གྱིས་པའི་སྦྱོར་བ་དྲུག་དང་སངས་རྒྱས་དང་། སོགས་པ་ཆོས་དང་དགེ་འདུན་དང་ཚུལ་ཁྲིམས་དང་གཏོང་བ་དང་ལྷ་རྗེས་སུ་དྲན་པའི་མཐར་གྱིས་པའི་སྦྱོར་བ་དྲུག་དང་། དངོས་མེད་ངོ་བོ་ཉིད་དུ་རྟོགས་པའི་མཐར་གྱིས་པའི་སྦྱོར་བ་སྟེ་བཅུ་གསུམ་དང་། ཐེག་ཆེན་སྦྱོར་ལམ་པའི་རྒྱུད་ཀྱི་མཐར་གྱིས་པའི་སྦྱོར་བ་བཅུ་གསུམ་དང་། ཐེག་ཆེན་མཐོང་སྒོམ་པའི་རྒྱུད་ཀྱི་མཐར་གྱིས་པའི་སྦྱོར་བ་བཅུ་གསུམ་མོ། །གང་དུ་ན།རིམ་པ་བཞིན་དུ་མཐར་གྱིས་པའི་བྱ་བ་དང་བསླབ་པ་དང་བསྒྲབ་པ་ཡིན་པར་རོ། །གང་གིས་ན། སངས་རྒྱས་ཀྱིས་སོ། །དེའི་རྒྱུ་མཚན་ཅི་ཞེ་ན། རིམ་པ་བཞིན་དུ་ཐེག་ཆེན་ལས་དང་པོ་པ་དང་ངེས་འབྱེད་ཆ་མཐུན་་པ་དང་འཕགས་པའི་རྒྱུད་ཀྱི་གོ་རིམ་དུ་བསྒོམ་པའི་སྦྱོར་བ་ཡིརྣེ་པའི་ཕྱིར་རོ། །དེ་ལྟར་མདོ་ལས། རབ་འབྱོར་བྱང་ཆུབ་སེམས་དཔའ་ཆེན་པོ་དེ་སེམས་ཅན་ཐམས་ཅད་ཡོངས་སུ་མྱ་ངན་ལས་བཟླ་བའི་ཕྱིར་བླ་མེད་་་་་་་

༄༅། །རྫོགས་པའི་བྱང་ཆུབ་ཏུ་མངོན་པར་འཇུག་སྟེ། མཐར་གྱིས་པའི་བྱ་བ་དང་། བསླབ་པ་དང་བསྒྲུབ་པ་གང་ལ་བསླབས་པས་སྔོན་གྱི་བྱང་ཆུབ་སེམས་དཔའ་ཆེན་པོ་རྣམས་བླ་ན་མེད་རྫོགས་པའི་བྱང་ཆུབ་ཏུ་་སངས་རྒྱས་བར་འགྱུར་བ་དེ་ལྟ་བུའི་མཐར་གྱིས་པའི་བྱ་བ་དང་བསླབ་པ་དང་བསྒྲུབ་པ་རྩོམ་མོ། །དེ་ཐོག་མར་ཕ་རོལ་ཏུ་ཕྱིན་པ་དྲུག་ལ་སྤྱོད་དོ་ཞེས་གསུངས་པ་དང་། དེའི་འགྲེལ་པར་འཕགས་པས། བགྱི་བ་སྨོས་་་་པ་ནི་སེམས་བསྐྱེད་པ་གཟུང་བའི་དོན་དུའོ། །བསླབ་པ་སྨོས་པ་ནི་ངེས་པར་འབྱེད་པའི་ཆ་དང་མཐུན་པ་ཤེས་པའི་དོན་དུའོ། །བསྒྲུབ་པ་སྨོས་པ་ནི་མཐོང་ལམ་དང་སྒོམ་ལམ་ཤེས་པའི་དོན་དུའོ། །གསུམ་སྨོས་པ་ནི་་་་་མངོན་པར་རྫོགས་པ་མཐར་གྱིས་པ་ཤེས་པའི་དོན་དུ་ཡིན་ནོ་ཞེས་གསུངས་པ་བཞིན་ནོ། །ཚིག་དོན་ནི། བཞེད་པ་ཡིན་ནོ། །གང་ན། བྱང་སེམས་ལས་དང་པོ་པའི་སྦྱོར་བ་བཅུ་གསུམ་ནི། གང་དུ་ན། མཐར་་གྱིས་པའི་སྦྱོར་བ་སྟོན་པའི་སྐབས་འདིར་རོ། །གང་ཡིན་པར་ན། མཐར་གྱིས་པའི་བྱ་བ་ཡིན་པར་རོ། །གང་གིས་ན། རྒྱལ་དང་རྒྱལ་ཚབ་ཀྱིས་སོ། །བཅུ་གསུམ་པོ་གང་ཞེ་ན། སྒྲུབ་པར་བྱེད་དོ། །གང་་་་་་་གིས་ན། རྩེ་སྦྱོར་ཐོབ་པའི་སེམས་དཔའ་གཅིག་གིས་སོ། །གང་ན། ས་བཅུའོ། །ཇི་ལྟར་ན། ཡང་དག་པར་རྫོགས་པར་རོ། །གང་གི་སྒོ་ནས་ན། སྦྱིན་པ་པོ་དང་ལེན་པ་པོ་ལ་སོགས་པ་འཁོར་གསུམ་རྣམ་་་

པར་དག་པས་ཕར་ཕྱིན་དུ་རབ་ཏུ་ཕྱེ་བའི་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་རྣམ་པ་ཐམས་ཅད་དུ་ཡོངས་སུ་རྫོགས་པའི་སྒོ་ནས་སོ། །དེའི་རྒྱུ་མཚན་ཅི་ཞེ་ན། ཕར་ཕྱིན་དང་པོ་ལྔ་རྫོགས་པ་ནི་ས་དང་པོ་ལྔ་་་་་་་རྫོགསལ། ཡུམ་རྫོགས་པ་ནི་ས་ཕྱི་མ་ལྔ་རྫོགས་ཏེ། ཐབས་དང་སྟོབས་དང་སྨོན་ལམ་དང་ཡེ་ཤེས་ཀྱི་ཕ་རོལ་ཏུ་ཕྱིན་པ་བཞི་ནི། ཡུམ་གྱི་ནང་དུ་འདུས་པའི་ཕྱིར་རོ། །དེའི་རྒྱུ་མཚན་ཅི་ཞེ་ན། དེ་བཞི་ཡུམ་གྱི་་་་་་་་བྱེད་ལས་སམ་ཁྱད་པར་ཡིན་ཞིང་། ཡུམ་གྱིས་ཟིན་པའི་དབང་གིས་དེ་བཞི་ཕ་རོལ་ཏུ་ཕྱིན་པའི་གྲངས་སུ་འགྲོ་བའི་ཕྱིར་རོ། །མདོར་ན་ཕར་ཕྱིན་དྲུག་དོན་དམ་པར་དྲན་པར་མེད་ཅིང་ཡིད་ལ་བྱར་མེད་པའི་སྒོ་ནས་ཀུན་་་་རྫོབ་ཏུ་ཕྱིན་ཅི་མ་ལོག་པར་རིམ་གྱིས་སྒོམ་པའི་སེམས་དཔའི་རྣལ་འབྱོར་རྣམས་ནི་ཕ་རོལ་ཏུ་ཕྱིན་པའི་མཐར་གྱིས་པའི་སྦྱོར་བ་དྲུག་གོ །སོ་སོར་ཕྲོལ་ཅིག །ངེས་འབྱེད་ཆ་མཐུན་དང་མཐོང་ལམ་དང་སྒོམ་ལམ་གྱི་སྐབས་སུ་གོ་རིམ་བཞིན་དུ་དྲན་པ་ཉེ་བར་གཞག་པ་དང་སོགས་པ་ཡང་དག་པར་སྤོང་བ་དང་། རྫུའཕྲུལ་གྱི་རྐང་པ་བཞི་དང་། དབང་པོ་དང་སྟོབས་ལྔ་རྣམས་དང་། བྱང་ཆུབ་ཀྱི་ཡན་ལག་བདུན་དང་། འཕགས་པའི་་་་་་་ལམ་ཡན་ལག་བརྒྱད་དང་དོན་དམ་པར་དྲན་པ་མེད་པའི་མཚན་ཉིད་ཀྱི་སྒོ་ནས་སངས་རྒྱས་རྗེས་སུ་དྲན་པར་བྱེད་པས་ན་སངས་རྒྱས་རྗེས་སུ་དྲན་པ་རྣམ་པ་གསུམ་བསྟན་ཏོ། །གྲོལ་སྡེ་གཉིས་ལྟར་ན། ཚོགས་ལམ་དང་།

༄༧། །དྲོད་དང་རྩེ་མོ་དང་། བཟོད་པ་དང་ཆོས་མཆོག་དང་མཐོང་ལམ་དང་སྒོམ་ལམ་གྱི་གནས་སྐབས་སུ་གོ་རིམ་བཞིན་དུ་ཕུང་པོ་ལྔར་ཡིད་ལ་མི་བྱེད་པ་དང་། མཚན་སོ་གཉིས་དང་དཔེ་བྱད་བཟང་པོ་བརྒྱད་ཅུ་ཡིད་ལ་མི་བྱེད་པ་དང་། ཚུལ་ཁྲིམས་ཀྱི་ཕུང་པོ་ལ་སོགས་པར་ཡིད་ལ་མི་བྱེད་པ་དང་། སྟོབས་བཅུ་ལ་སོགས་པར་ཡིད་ལ་མི་བྱེད་པ་དང་། རྟེན་ཅིང་འབྲེལ་བར་འབྱུང་བར་ཡིད་ལ་མི་བྱེད་པ་དང་། བྱང་ཆུབ་ཀྱི་་་་་་ཕྱོགས་ཡིད་ལ་་མི་བྱེད་པ་དང་། རྣམ་མཁྱེན་གྱི་ཡེ་ཤེས་ཡིད་ལ་མི་བྱེད་པའི་སྒོ་ནས་སངས་རྒྱས་རྗེས་སུ་དྲན་པར་བྱེད་ན་སངས་རྒྱས་རྗེས་སུ་དྲན་པའི་མཐར་གྱིས་པའི་སྟོར་བ་བདུན་ནོ། །མདོར་ན་དྲན་པ་ཉེ་བར་གཞག་་་་པ་སོགས་དོན་དམ་དྲན་པ་མེད་པའི་སྒོ་ནས་དེ་བཞིན་གཤེགས་པའི་ཡོན་ཏན་ཕྱིན་ཅི་མ་ལོག་པར་རིམ་གྱིས་སྒོམ་པའི་རྣལ་འབྱོར་ནི་སངས་རྒྱས་རྗེས་སུ་དྲན་པའི་མཐར་གྱིས་པའི་སྦྱོར་བ་ཡིན་ནོ། །ངེས་འབྱེད་ཆ་མཐུན་་་་་་་སོགས་ནི་ལམ་གྱི་བདག་ཉིད་མ་ཡིན་ནམ། སངས་རྒྱས་ནི་འབྲས་བུའི་བདག་ཉིད་ཡིན་ན་ཇི་ལྟར་ན་ལམ་དྲན་པས་དེ་དྲན་པར་འགྱུར་ཞེ་ན། ཉེས་པ་མེད་དེ་ལམ་ཐམས་ཅད་ནི་ཆོས་སྐུའི་ཕྲིན་ལས་ཡིན་པས། ལམ་གྱི་བྱེད་པ་པོ་དྲན་པར་བྱ་བའི་ཕྱིར་དང་། སངས་རྒྱས་དང་པོ་ལམ་ཇི་ལྟ་བུ་བརྙེས་པས་བྱང་ཆུབ་པར་གྱུར་པ་ལམ་དང་བཅས་པར་དྲན་པ་ནི་རབ་ཏུ་དྭང་བར་འགྱུར་བའི་རྒྱུ་ཡིན་པའི་ཕྱིར་རོ། །གོང་དུ་བསྟན་པ་དེ་བཞིན་དུ་་་་་

དོན་དམ་པར་དྲན་པ་མེད་པའི་སྒོ་ནས་དགེ་བའི་ཆོས་ནི། ཐོག་མར་དགེ་བ་བར་དུ་དགེ་བ་ལ་སོགས་པར་དང་། མི་དགེ་བའི་ཆོས་ནི་སྤང་བར་བྱ་བ་དང་། ལུང་དུ་མ་བསྟན་པའི་ཆོས་ནི་བཏང་སྙོམས་སུ་གཞག་པར་བྱ་བར་རམ། ཡང་ན་ཆོས་རྣམ་པ་གསུམ་དུ་ཕྱེ་བ་ནི་རང་གི་བློའི་འཇུག་པའི་དབང་ཙམ་ལ་རག་ལས་པ་ཡིན་གྱི། ཡིན་ལུགས་ལ་གྲུབ་པ་མེད་དོ་ཞེས་རྗེས་སུ་དྲན་ཅིང་རིམ་གྱིས་སྒོམ་པའི་རྣལ་འབྱོར་དེ་ཆོས་རྗེས་སུ་དྲན་་་་་་་པའི་མཐར་གྱིས་པའི་སྦྱོར་བ་ཡིན་ནོ། །སྔ་མ་བཞིན་དུ་དོན་དམ་པར་དྲན་པ་མེད་པའི་སྒོ་ནས་ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་གྱི་ཡོན་ཏན་རྗེས་སུ་དྲན་ཅིང་རིམ་གྱིས་སྒོམ་པའི་རྣལ་འབྱོར་དེ་དགེ་འདུན་་རྗེས་སུ་དྲན་པའི་མཐར་གྱིས་པའི་སྦྱོར་བ་ཡིན་ནོ། །སྔ་མ་དེ་བཞིན་དུ་དོན་དམ་པར་དྲན་བ་མེད་པའི་སྒོ་ནས་སྡོམ་པ་དང་དགེ་བ་ཆོས་སྡུད་དང་སེམས་ཅན་གྱི་དོན་བྱེད་པའི་ཚུལ་ཁྲིམས་ནི་འགྲོད་པ་མེད་པས་རྒྱུད་བསིལ་་་་་་་བར་བྱེད་པ་ལ་སོགས་པའི་ཡོན་ཏན་དང་། སེར་སྣ་སྤངས་པས་སེམས་ལ་ཀུན་ཏུ་འཛིན་པ་མེད་ཅིང་རང་གི་ལུས་དང་སྲོག་ལ་སོགས་པ་རྣམ་པར་འགྱེད་པ་ནི་གཏོང་བ་ཡིན་ལ། དེ་ཡང་མཛའ་བཤེས་འཕེལ་བར་བྱེད་པ་་་ལ་སོགས་པའི་ཡོན་ཏན་གྱི་སྒོ་ནས་རྗེས་སུ་དྲན་པ་དང་། འཇིག་རྟེན་པ་དང་འཇིག་རྟེན་ལས་འདས་པའི་ལྷ་ནི་ཡིད་དུ་འོང་བའི་ལས་ཁྱད་པར་ཅན་ལས་གྲུབ་པའི་ཡིན་ནོ་ཞེས་རྗེས་སུ་དྲན་ཅིང་རིམ་གྱིས་སྒོམ་པའི་རྣལ་་་་་་་

༄༅། །འབྱོར་གསུམ་ནི་གོ་རིམ་བཞིན་དུ་ཚུལ་ཁྲིམས་དང་གཏོང་བ་དང་ལྷ་རྗེས་སུ་དྲན་པའི་མཐར་གྱིས་པའི་སྤྱོར་བ་ཡིན་ནོ། །གཟུགས་ལ་སོགས་པ་ཀུན་བྱང་གི་ཆོས་ཐམས་ཅད་དངོས་པོ་མེད་པ་ཆོས་དབྱིངས་ཀྱི་་་ངོ་བོ་ཉིད་དུ་ཁོང་དུ་ཆུད་པའི་སྒོ་ནས་རིམ་གྱིས་སྒོམ་པའི་རྣལ་འབྱོར་ནི་དངོས་མེད་ངོ་བོ་ཉིད་དུ་རྟོགས་པའི་མཐར་གྱིས་པའི་སྦྱོར་བ་ཡིན་ནོ། །ཆོས་བཤེས་ཀྱིས། མོས་པ་ཡིད་ལ་བྱེད་པ་པས་ཁོང་དུ་ཆུད་ཅིང་། དེ་ཁོ་་་་ན་ཉིད་ཡིད་ལ་བྱེད་པས་རྟོགས་པའམ། ཡང་ན་མངོན་པར་རྟོགས་པའི་དོན་ཁོང་དུ་ཆུད་ཅིང་སྙིང་པོའི་དོན་རྟོགས་པ་ཞེས་གསུངས་སོ། །དགོས་དོན་ནི། ཚིགས་བཅད་འདི་ལ་བརྟེན་ནས། མཐར་གྱིས་པའི་སྦྱོར་བ་་བཅུ་གསུམ་སྟོན་པའི་མདོ་དོན་བདེ་བླག་ཏུ་རྟོགས་པའོ། །བརྒལ་ལན་ལ་རྒོལ་བ་ནི། སྔར་གདམས་ངག་གི་སྐབས་སུ་བསྟན་པའི་དཀོན་མཆོག་གསུམ་དང་། གོ་སྒྲུབ་དུ་བསྟན་པའི་ཕྱིན་དྲུག་དང་། འདིར་བསྟན་པ་རྣམས་ལ་ཟློས་སྐྱོན་ཡོད་དོ་ཞེ་ན། མེད་དེ། གོང་དུ་གདམས་ངག་དང་། །གོ་སྒྲུབ་ཀྱི་ཆ་ནས་བསྟན་ལ། འདིར་མཐར་གྱིས་པའི་སྦྱོར་བའི་ཆ་ནས་བསྟན་པས་སོ། །ཡང་རྒོལ་བ་ནི། སྦྱིན་པ་དང་ཚུལ་ཁྲིམས་ཀྱི་ཕར་ཕྱིན་གྱི་སྦྱོར་བ་དང་། གཏོང་བ་དང་ཚུལ་ཁྲིམས་ཀྱི་སྦྱོར་བ་དང་། དགེ་འདུན་དང་ལྷ་རྗེས་སུ་དྲན་པ་ལ་ཡང་ཟློས་སྐྱོན་ཡོད་དོ་ཞེ་ན། ལན་ནི། ཟློས་སྐྱོན་མེད་དེ་ཕར་ཕྱིན་གཉིས་ནི་ངོ་བའི་ཆ་ནས་བསྟན།

རྗེས་དྲན་གཉིས་ནི་འབྲས་བུ་ཡོན་ཏན་གྱི་ཆ་ནས་བསྟན་ལ། དགེ་འདུན་ནི་རྟེན་གྱི་སྒོ་ནས་བསྟན། ལྷ་ནི་དབང་པོའི་སྒོ་ནས་བསྟན་པས་སོ། །ཡང་རྒོལ་བ་ནི། ཆོས་ཐམས་ཅད་བདེན་པའི་དངོས་པོ་མེད་པའི་ངོ་བོ་་་ཉིད་ཡིན་ན་གཟུགས་ནས་རྣམ་མཁྱེན་གྱི་བར་མ་གྲུབ་པས་ན་ཆད་པའི་ལྟ་བར་འགྱུར་རོ་ཞེ་ན། འཕགས་པའོ། །ཤཱནྟི་པ་ལྟར་ན། གལ་ཏེ་དངོས་པོ་མེད་པའི་ངོ་བོ་ཉིད་ཀྱིས་ཡུམ་ལ་སོགས་པ་སྒོམ་པར་བྱེད་ན་དེ་སྒོམ་་་པ་ནི་འབྲས་བུ་མེད་དེ་རྟའི་རྭ་སྒོམ་པ་བཞིན་ནོ་ཞེ་ན། ལན་ནི། དེའི་ཉེས་པ་མེད་དེ་ཆོས་ཐམས་ཅད་བདེན་པའི་དངོས་པོ་མེད་པའི་ངོ་བོ་ཡོད་མེད་མཉམ་པ་ཉིད་དུ་བསྒོམས་པས་མཐའ་གཉིས་སུ་མ་ལྷུང་བར་འབྲས་བུ་་་་རབ་ཀྱི་མཐར་ཕྱིན་པར་འགྱུར་བས་སོ། །སྐབས་ཀྱི་སྒོ་ནས་མཇུག་བསྡུ་བ་ནི། ཕར་ཕྱིན་དྲུག་ནི་བྱང་ཆུབ་སེམས་དཔའི་བསླབ་པའི་གཞི་ཡིན་ཞིང་དེ་ལ་ཐོག་མར་སྤྱོད་པས་དང་པོ་དེ་དྲུག་བསྟན་ཏོ། །དེ་ལ་སྤྱོད་པ་་་་་་་ཡང་དཀོན་མཆོག་གསུམ་ལ་བརྟེན་པས་དེའི་རྗེས་སུ་དཀོན་མཆོག་གསུམ་བསྟན་ཏོ། །དཀོན་མཆོག་གསུམ་ལ་བརྟེན་ནས་མི་དགེ་བ་སྤོང་ཞིང་དགེ་བ་འཕེལ་བར་བྱེད་པས་དེའི་རྗེས་སུ་ཚུལ་ཁྲིམས་དང་གཏོང་བ་རྗེས་དྲན་་་བསྟན་ཏོ། །དེ་ཡང་དཔང་པོ་དང་བཅས་པའི་སྒོ་ནས་སྤོང་ཞིང་འཕེལ་བར་བྱེད་པས་དེའི་རྗེས་སུ་ལྷ་རྗེས་དྲན་བསྟན་ཏོ། །རྗེས་ཐོབ་ཏུ་དེ་ལྟར་སྤྱོད་པ་ཡང་རྣམ་པར་མི་རྟོག་པས་ཟིན་དགོས་པས་དེའི་རྗེས་སུ་དངོས་མེད་་་་

༄༅། །ངོ་བོ་ཉིད་དུ་རྟོགས་པ་བསྟན་ཏེ། མདོར་ན་ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས། མཐར་གྱིས་པའི་སྦྱོར་བའི་སྐབས་རིམ་གྱིས་འཇུག་པ་་་་བསླབ་པའི་ལེའུ་སྟེ་དྲུག་པ་འགྲེལ་པ་དང་བཅས་པའི་བཤད་པ་རེ་ཞིག་རྫོགས་སོ།། །།སྐད་ཅིག་མའི་སྦྱོར་བ་ལ་དྲུག་ལས་ངོ་བོའི་སྒོ་ནས་མཚམས་སྦྱར་བ་ནི། སྒོམ་པར་བྱེད་དོ། །གང་གིས་ན། མཐར་གྱིས་པའི་་་་་་སྦྱོར་བ་བསྒོམས་པའི་རྒྱུན་མཐའ་ལ་གནས་པའི་སེམས་དཔས་སོ། །དགོས་པ་ཅིའི་ཕྱིར་དུ་ན། རྟོགས་པ་བརྟན་པ་ལྷུན་གྲུབ་ལ་ཤིན་ཏུ་གོམས་པར་བྱ་བའི་ཕྱིར་དུའོ། །གང་ན། སྦྱོར་བ་དང་པོ་གསུམ་གྱི་སྐབས་སུ་་་་བསྒོམས་པའི་དོན་དེ་དག་ཉིད་དོ། །ཇི་ལྟར་ན། བྱ་རྫོགས་ཀྱི་སྐད་ཅིག་མ་གཅིག་གིས་སོ། །དེས་ན་ས་བཅུ་རྒྱུན་མཐའི་བར་ཆད་མེད་ལམ་ནི་རྟོགས་པ་ལྷུན་གྲུབ་ལ་ཤིན་ཏུ་གོམས་པར་བྱ་བའི་ཕྱིར་དུ། མཁྱེན་་་་་་་གསུམ་ཐོས་བསམ་གྱིས་ཤེས་པའི་དོན་སྐད་ཅིག་མ་གཅིག་ལ་སྒོམ་པའི་སེམས་དཔའི་རྣལ་འབྱོར་མཐར་ཐུག་ཡིན་པས་ན་སྐད་ཅིག་མའི་སྦྱོར་བ་ཡིན་ནོ། །བསྡུས་དོན་ནི། དབྱེ་གཞི་དབྱེ་ངོ་ངོ་བོ་གཅིག་ལ་སྐད་ཅིག་མའི་་སྤྱིའི་མཚན་ཉིད་ཀྱི་སྒོ་ནས་དབྱེ་ན་རྣམ་པ་བཞི་ཡོད་དོ། །ས་མཚམས་རྒྱུན་མཐའ་ཁོ་ན་ན་ཡོད་དོ། །ཚིག་དོན་ལ་བཞི་ལས་རྣམ་པར་སྨིན་པ་མ་ཡིན་པའི་སྐད་ཅིག་མའི་སྦྱོར་བ་ནི། སྨིན་པ་ལ་སོགས་རེ་རེས་ཀྱང་། །

ཞེས་བྱ་བ་ལ་སོགས་པས་གསུངས་ཏེ། འདི་ལ་ལྔ་ལས་མཚམས་སྦྱར་བ་ནི། བཞིའི་དང་པོ་རྣམ་པར་སྨིན་པ་མ་ཡིན་པའི། ཟག་པ་མེད་པའི་ཆོས་ཐམས་ཅད་སྐད་ཅིག་མ་གཅིག་ལ་རྟོགས་ནས་སྒོམ་པའི་སྐད་ཅིག་མའི་་སྦྱོར་བ་འཆད་དོ། །བསྡུས་དོན་ནི། ས་བཅུ་རྒྱུན་མཐའི་བར་ཆད་མེད་ལམ་མཚན་གཞི་རྣམ་པར་སྨིན་པ་མ་ཡིན་པའི་སྐད་ཅིག་མའི་སྦྱོར་བར་མཚོན། རྣམ་པར་སྨིན་པ་མ་ཡིན་པའི་ཟག་མེད་ཀྱི་ཆོས་གཅིག་རྟོགས་པའི་སྐད་ཅིག་མ་དེའི་རིགས་ཐམས་ཅད་རྟོགས་ནས་སྒོམ་པའི་རྣལ་འབྱོར་མཐར་ཐུག་ཡིན་པ། ཚིག་དོན་ནི། །རྟོགས་ནས་སྒོམ་མོ། །གང་གིས་ན། རྒྱུན་མཐའ་ལ་གནས་པའི་ཐུབ་པ་བྱང་ཆུབ་སེམས་དཔས་སོ། །གང་ན། རྣམ་པར་སྨིན་པ་མ་ཡིན་པའི་ཟག་མེད་ཀྱི་ཆོས་ཐམས་ཅད་དོ། །ཇི་ལྟར་ན། ཟག་མེད་གཅིག་རྟོགས་པའི་སྐད་ཅིག་མ་གཅིག་ལ་ཟག་མེད་ཐམས་ཅད་རྟོགས་ནས་སོ། །དུས་ཇི་ཙམ་ན། བྱ་རྫོགས་ཀྱི་་་་་་སྐད་ཅིག་མ་གཅིག་ལའོ། །དེས་ན་ས་བཅུ་རྒྱུན་མཐའི་བྱང་ཆུབ་སེམས་དཔའི་རྟོགས་པ་བར་ཆད་མེད་ལམ་ནི་རྣམ་པར་སྨིན་པ་མ་ཡིན་པའི་ཕྱིར་ཟག་མེད་ཀྱི་ཆོས་ཐམས་ཅད་སྐད་ཅིག་མ་གཅིག་ལ་སྒོམ་པའི་རྣལ་འབྱོར་་་་་་་མཐར་ཐུག་ཡིན་པས་ན། རྣམ་པར་སྨིན་པ་མ་ཡིན་པའི་སྐད་ཅིག་མའི་སྦྱོར་བ་ཡིན་པར་ཤེས་པར་བྱའོ། །མདོ་ལས། རབ་འབྱོར་བྱང་ཆུབ་སེམས་དཔའ་ཆེན་པོ་ནི་སྦྱིན་པ་གང་ཡོངས་སུ་གཏོང་བ་ནས་དཔེ་བྱེད་བཟང་་

༄༅། །པོ་རྣམས་མངོན་པར་སྒྲུབ་པ་དེ་ཡུམ་གྱིས་ཡོངས་སུ་ཟིན་པ་ལས་གཞན་དུ་མ་ཡིན་ནོ། །རབ་འབྱོར་བྱང་ཆུབ་སེམས་དཔའ་ཆེན་པོ་ཡུམ་ལ་དེ་ལྟར་སྤྱོད་པ་ནི་སེམས་བསྐྱེད་པ་གཅིག་གིས་ཕ་རོལ་ཏུ་ཕྱིན་པ་་་་་་་དྲུག་ནས་དཔེ་བྱད་བཟང་པོ་རྣམས་ཡོངས་སུ་རྫོགས་པར་བྱེད་དོ་ཞེས་གསུངས་པ་བཞིན་ནོ། །རྣམ་པར་སྨིན་པ་ཡིན་མིན་གྱི་ཟག་མེད་ཀྱི་ཆོས་ནི། བུདྡྷ་ཤྲཱིས། ས་བདུན་པ་མན་ཆད་ཀྱི་ཟག་མེད་ཀྱི་ཆོས་རྣམས་ནི་རྣམ་་་པར་སྨིན་པ་མ་ཡིན་པ། ས་བརྒྱད་པ་ནས་རྣམ་པར་སྨིན་པར་བཤད། ཆོས་བཤེས་ཀྱིས། མཐོང་ལམ་རྒྱུད་ལ་མ་སྐྱེས་པ་གཟུང་འཛིན་གྱིས་བསྡུས་པའི་ཆོས་ཇི་སྙེད་པ་ནི་རྣམ་པར་སྨིན་པ་མིན་པ། ཆོས་དེ་དག་གི་་་་་རང་བཞིན་ཆོས་ཉིད་ནི་ཟག་མེད་དོ། །འཕགས་པའི་རྟོགས་པ་ནི་རྣམ་པར་སྨིན་པ་ཡིན་ལ་དེ་ཡང་རྣམ་པ་གསུམ་སྟེ་ས་དང་པོ་ནས་བདུན་པའི་བར་ལ་འཇིག་རྟེན་ལས་འདས་པར་རྣམ་པར་སྨིན་པ་དང་། ས་བརྒྱད་པ་ནས་བཅུ་པའི་བར་ལ་མཚན་མ་མེད་པར་རྣམ་པར་སྨིན་པ་དང་། སངས་རྒྱས་ཀྱི་ས་ལ་བསམ་གྱིས་མི་ཁྱབ་ཅིང་ལྷན་གྱིས་གྲུབ་པར་རྣམ་པར་སྨིན་པ་སྟེ་དེ་དག་ཏུ་ཆོས་ཐམས་ཅད་གནས་སྐབས་སྔ་མ་ལས་མི་འདྲ་བར་སྨིན་པས་ན་རྣམ་པར་སྨིན་པའོ་ཞེས་གསུངས་སོ། །དགོས་དོན་ནི། ཚིགས་བཅད་འདི་ལ་བརྟེན་ནས་རྣམ་པར་སྨིན་ཤཱ་མ་ཡིན་པའི་སྐད་ཅིག་མ་སྦྱོར་བ་སྟོན་པའི་མདོ་དོན་བདེ་བླག་ཏུ་རྟོགས་པའོ། །བརྒལ་ལན་ལ་རྒོལ་བ་ནི།

ཐམས་ཅད་རྟོགས་པའི་ཚེ་གཅིག་རྟོགས་པ་འཐད་ཀྱི་གཅིག་རྟོགས་པའི་ཚེ་ཐམས་ཅད་རྟོགས་པ་མི་འཐད་དེ། མིག་གི་རྣམ་པར་ཤེས་པས་གཟུགས་མཐོང་གི་སྒྲ་མི་མཐོང་བ་བཞིན་ནོ་ཞེ་ན། ལན་ནི། དེའི་ཉེས་པ་མེད་དེ་།་ མང་པོས་གཅིག་བསྡུས་པ་འབའ་ཞིག་ཏུ་མ་ཟད་ཀྱི་འོན་ཀྱང་གཅིག་གིས་ཀྱང་མངེ་པོ་བསྡུས་པ་ཡོད་པས་བསྡུས་སོ། །གང་ན། སྦྱིན་པ་ལ་སོགས་པ་ནས་དཔེ་བྱད་བཟང་པོ་བརྒྱད་ཅུའི་བར་གྱི་ཟག་མེད་ཀྱི་ཆོས་་་་རྣམས་ཀྱི་རིགས་ཐམས་ཅད་དོ། །གང་གིས་ན། ས་བཅུ་རྒྱུན་མཐའི་སྤྱིན་པ་ལ་སོགས་པའི་ཡེ་ཤེས་སྐད་ཅིག་མ་གཅིག་གིས་སོ། །དེའི་རྒྱུ་མཚན་ཅི་ཞེ་ན། ཡེ་ཤེས་དེ་ཆོས་ཐམས་ཅད་ཐ་དད་དུ་བདེན་པར་འཛིན་་་་་་་པའི་ཕྱིན་ཅིག་ལོག་དང་བྲལ་ཞིང་ཡིན་ལུགས་ལ་ཆོས་དབྱིངས་སུ་རོ་གཅིག་ཏུ་རྟོགས་པའི་ངོ་བོ་ཡིན་པས་སོ། །དེའི་ཕྱིར་ན་རྒྱུན་མཐའི་བར་ཆད་མེད་ལམ་གྱིས་ཟག་མེད་གཅིག་རྟོགས་པ་ན་ཟག་མེད་ཐམས་ཅད་རྟོགས་པ་་་འཐད་དོ། །གཅིག་གིས་མང་པོ་བསྡུས་པ་ནི་ཨཪྷ་དེ་ཝའི་གཞུང་ལུགས་ལས། ཆོས་དབྱིངས་ཀྱི་ངོ་བོར་གཅིག་པ་ལ་དགོངས་ནས། །དངོས་གཅིག་དངོས་པོ་ཀུན་ཀྱི་ངོ་བོ་ཉིད། །དངོས་ཀུན་དངོས་པོ་གཅིག་གི་ངོ་བོ་ཉིད་།་ །གང་གི་དངོས་གཅིག་དེ་བཞིན་ཉིད་མཐོང་བ། །དེ་ཡིས་དངོས་ཀུན་དེ་བཞིན་ཉིད་དུ་མཐོང་། །ཞེས་འབྱུང་བའི་ཕྱིར། གཅིག་གིས་མང་པོ་བསྡུས་པ་ཡང་འཐད་དོ། །དོན་དང་སྦྱར་ན་ས་བཅུ་རྒྱུན་མཐའི་་་་

༄༅། །བར་ཆད་མེད་ལམ་ཆོས་ཅན། ཟག་མེད་ཀྱི་ཆོས་གཅིག་རྟོགས་པ་ན་དེའི་རིགས་ཐམས་ཅད་རྟོགས་ཏེ། དངོས་པོ་གཅིག་གི་དེ་བཞིན་ཉིད་མངོན་སུམ་དུ་མཐོང་བ་ན་དངོས་པོ་ཀུན་གྱི་དེ་བཞིན་ཉིད་མངོན་་་་སུམ་དུ་མཐོང་བའི་ཕྱིར། ཤེས་བྱ་ཆོས་ཅན། དེས་དེ་ལྟར་མཐོང་བ་ཡིན་ཏེ། ཆོས་དབྱིངས་ཀྱི་ངོ་བོར་ཆོས་ཐམས་ཅད་ཀྱི་ངོ་བོ་ཉིད་གཅིག་པའི་ཕྱིར་རོ། །ལོག་རྟོགར་ར་་གསལ་བཞིན་དུ་ཡང་ཇི་ལྟར་ན་ཟག་མེད་ཀྱི་ཡེ་ཤེས་གཅིག་དམིགས་པ་ན་ཟག་མེད་ཐམས་ཅད་བསྡུས་ཤིང་རྟོགས་པ་ཡིན་ཏེ་མི་འཐད་དོ་ཞེ་ན། དེ་མཐར་འཇིག་རྟེན་ན་གྲགས་པའི་དཔེས་བསྒྲུབ་པ་ནི། ཤེས་བྱ་ཆོས་ཅན། ས་བཅུ་རྒྱུན་མཐའི་བར་ཆད་མེད་ལམ་་་་་་དེས་སྐད་ཅིག་མ་གཅིག་ལ་ཆོས་ཐམས་ཅད་རྟོགས་པར་གྱུར་ཅིག་ཅེས་པའི་སྔོན་གྱི་སྨོན་ལམ་གྱི་འཕེན་པ་དང་། ཆོས་ཐམས་ཅད་ཆོས་དབྱིངས་ཀྱི་ངོ་བོར་རྟོགས་པའི་ཤེས་རབ་ཀྱི་མཐུས་སྐད་ཅིག་མ་གཅིག་ལ་ཟག་མེད་ཀྱི་་ཡེ་ཤེས་གཅིག་དམིགས་པ་ན་དེའི་རིགས་མཐུན་ཐམས་ཅད་མངོན་སུམ་དུ་རྟོགས་པར་བྱེད་པ་ཡིན་ཏེ། བཟོ་བོ་མཁས་པ་སྔོན་བཟོ་ལེགས་པར་བྱས་པའི་མཐུས་སྐྱེས་བུས་རྡོག་ཐབས་གཅིག་གིས་བསྐྱོད་པ་ན་ཟོ་ཆུན་གྱི་རྒྱུད་ཐམས་ཅད་ཅིག་ཅར་འགུལ་བ་བཞིན་གྱི་དཔེར་འཐད་པའི་ཕྱིར་རོ། །རྣམ་པར་སྨིན་པའི་སྐད་ཅིག་མའི་སྦྱོར་བ་ནི། གང་ཚེ་ཆོས་གར་ཐམས་ཅད་ཀྱི། །ཞེས་བྱ་བ་ལ་སོགས་པས་གསུངས་ཏེ། འདི་ལ་ལྔ་ལས་་་་་་་

མཚམས་སྦྱར་བ་ནི། གོང་དུ་བསྟན་པ་དེ་ལྟར་དང་པོ་བསྟན་ནས་གཉིས་པ་རྣམ་པར་སྨིན་པའི་ཟག་མེད་ཀྱི་ཆོས་ཐམས་ཅད་སྐད་ཅིག་མ་གཅིག་ལ་རྟོགས་ནས་སྒོམ་པའི་སྦྱོར་བ་འཆད་དོ། །བསྡུས་དོན་ནི། ས་བཅུ་་་་་་་རྒྱུན་མཐའི་བར་ཆད་མེད་ལམ་མཚན་གཞི། རྣམ་པར་སྨིན་པའི་སྐད་ཅིག་མའི་སྦྱོར་བ་མཚོན། རྣམ་པར་སྨིན་པའི་ཟག་མེད་ཀྱི་ཆོས་གཅིག་རྟོགས་པ་ན་དེའི་རིགས་ཐམས་ཅད་རྟོགས་ནས་སྒོམ་པའི་རྣལ་འབྱོར་མཐར་་་་་་་ཐུག་ཡིན་པ། ཚིག་དོན་ནི། རྟོགས་ནས་སྒོམ་མོ། །གང་ན། རྣམ་པར་སྨིན་པའི་ཟག་མེད་ཀྱི་ཆོས་རྣམསསོ། །ཇི་ལྟར་ན། ཟག་མེད་གཅིག་རྟོགས་པའི་སྐད་ཅིག་མ་གཅིག་ལ། དེའི་རིགས་ཐམས་ཅད་དོ། །གང་གི་ཚེ་ན། སྒྲིབ་པས་དག་པའི་ངོ་བོ་ཉིད་དུ་སྐྱེས་པ་དེའི་ཚེ། སྒོམ་པས་དག་གོ །གང་ན། རྣམ་པར་སྨིན་པའི་གནས་སྐབས་རྒྱུན་མཐའི་བར་ཆད་མེད་ལམ་ནིའོ། །ཇི་ལྟར་ན། ས་རྡུལ་གྱི་དྲི་མ་ཐམས་ཅད་་་་དང་བྲལ་བས་སྟོན་མའི་ཟླ་བའི་འོད་བཞིན་དུའོ། །གང་གིས་ན། ཐེག་ཆེན་གྱི་སྒོམ་སྤང་རགས་པ་ཐམས་ཅད་ཀྱིས་སོ། །དེའི་རྒྱུ་མཚན་ཅི་ཞེ་ན། གཉེན་པོ་སྒོམ་ལམ་སྒོམ་པའི་སྟོབས་ཀྱིས་ཐེག་ཆེན་གྱི་སྒོམ་སྤང་་་་་་རགས་པ་ཐམས་ཅད་དང་བྲལ་བས་ནའོ། །དེས་ན་རྣམ་པར་སྨིན་པའི་ཟག་མེད་ཀྱི་ཆོས་གཅིག་རྟོགས་པའི་སྐད་ཅིག་མ་གཅིག་ལ། དེའི་རིགས་ཐམས་ཅད་རྟོགས་ནས་སྒོམ་པའི་སེམས་དཔའི་རྣལ་འབྱོར་མཐར་ཐུག་ནི་་་་

༄༅། །ཡུམ་རྣམ་པར་སྨིན་པའི་སྐད་ཅིག་མའི་སྦྱོར་བ་ཡིན་ནོ། །མདོ་ལས། བྱང་ཆུབ་སེམས་དཔའི་ལམ་རྣམ་པར་སྨིན་པའི་ཆོས་ཅན་ལ་གནས་པས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པ་དང་། སྟོང་ཉིད་་ཐམས་ཅད་དང་བྱང་ཆུབ་ཀྱི་ཕྱོགས་ཀྱི་ཆོས་ཐམས་ཅད་ཡོངས་སུ་རྫོགས་པ་དང་། རྣམ་པར་སྨིན་པ་ལས་བྱུང་བའི་མངོན་པར་ཤེས་པ་ལྔའི་བར་དུ་ཡོངས་སུ་རྫོགས་པར་གྱུར་ནས་སེམས་ཅན་གང་ལ་སྦྱིན་པས་ཕན་འདོགས་་་པར་བྱ་བ་དེ་དག་ལ་སྦྱིན་པས་ཕན་འདོགས་པས་སོ་ཞེས་གསུངས་པ་བཞིན་ནོ། །དགོས་དོན་དང་བརྒལ་ལན་ནི་སྔར་གྱིས་རིགས་འགྲེའོ། །མཚན་ཉིད་མེད་པའི་སྐད་ཅིག་མའི་སྦྱོར་བ་ནི། སྦྱིན་པ་ལ་སོགས་སྤྱོད་པ་་་་ཡི་།་ །ཞེས་བྱ་བ་ལ་སོགས་པས་གསུངས་ཏེ། འདི་ལ་ལྔ་ལས་མཚམས་སྦྱར་བ་ནི། གོང་དུ་བསྟན་པ་དེ་ལྟར་གཉིས་པ་བསྟན་ནས་གསུམ་པ་ཆོས་ཐམས་ཅད་བདེན་པའི་མཚན་ཉིད་མེད་པར་སྐད་ཅིག་མ་གཅིག་ལ་་་་་་་རྟོགས་ནས་སྒོམ་པའི་སྦྱོར་བ་འཆད་དོ། །བསྡུས་དོན་ནི། མཚན་གཞི་སྔར་བཞིན་ནོ། །མཚན་ཉིད་མེད་པའི་སྐད་ཅིག་མའི་སྦྱོར་བར་མཚོན། ཀུན་བྱང་གི་ཆོས་རྣམས་བདེན་པའི་མཚན་ཉིད་མེད་པར་སྐད་ཅིག་མ་་་་གཅིག་ལ་རྟོགས་ནས་སྒོམ་པའི་རྣལ་འབྱོར་མཐར་ཐུག་ཡིན་པ། ཚིག་དོན་ནི། རྟོགས་ནས་སྒོམ་མོ། །གང་དུ་ན། ཀུན་ནས་ཉོན་མོངས་པའི་ངོ་བོ་ཟག་པ་དང་བཅས་པ་དང་རྣམ་བྱང་གི་ངོ་བོ་ཟག་པ་མེད་པའི་ཆོས་་་་

རྣམས་བདེན་པའི་མཚན་ཉིད་མེད་པ་ཉིད་དུའོ། །གང་གིས་ན། སྦྱིན་པ་ལ་སོགས་པ་ཆོས་ཐམས་ཅད་ཀྱི་ངོ་བོ་དོན་དམ་པར་སྤྲོས་བྲལ་དུ་རྟོགས་པའི་རྣམ་པ་ཅན་གྱི་རྒྱུན་མཐའི་ཡེ་ཤེས་སྐད་ཅིག་མ་གཅིག་གིས་སོ། །རྒྱུ་གང་ལ་བརྟེན་ནས་ན། ཉེ་བར་ལེན་པའི་ཕུང་པོ་ལྔ་དང་སྐྱེ་མཆེད་ལ་སོགས་པའི་ཆོས་ཐམས་ཅད་བདེན་པའི་རང་བཞིན་མེད་པར་རྨི་ལམ་ལྟ་བུའི་ངོར་རྟོགས་པ་ལ་གནས་ནས་སྦྱིན་པ་ལ་སོགས་པའི་ཕར་ཕྱིན་དྲུག་ལ་་་་་་་སྤྱོད་ཅིང་སྒྲུབ་པ་ལ་བརྟེན་ནས་སོ། །སྐབས་གང་དུ་ན། སྔོན་སྐྱེ་བ་གཅིག་གིས་ཐོགས་པ་མན་ཆད་དུ་ཆོས་ཐམས་ཅད་རྨི་ལམ་ལྟ་བུར་གོམས་པར་བྱས་པ་ལ་བརྟེན་ནས་འབྲས་བུ་ཚོགས་གཉིས་ཉམས་སུ་མྱང་བར་བྱས་་་་་ནས་རྟོགས་པའི་གནས་སྐབས་ནའོ། །དེས་ན་རྒྱུན་མཐའི་བར་ཆད་མེད་ལམ་ནི་ཀུན་བྱང་གི་ཆོས་གཅིག་བདེན་པའི་མཚན་ཉིད་མེད་པར་རྟོགས་པ་ན། ཀུན་བྱང་གི་ཆོས་ཐམས་ཅད་བདེན་པའི་མཚན་ཉིད་མེད་པར་སྐད་་་ཅིག་མ་གཅིག་ལ་རྟོགས་ནས་སྒོམ་པའི་སེམས་དཔའི་རྣལ་འབྱོར་མཐར་ཐུག་ཡིན་པས་ན་མཚན་ཉིད་མེད་པའི་སྐད་ཅིག་མ་ཡི་སྦྱོར་བ་ཡིན་ནོ། །མདོ་ལས། རྨི་ལམ་ལྟ་བུའི་ཕུང་པོ་ལྔ་ལ་གནས་ཤིང་སྦྱིན་པ་ཡོངས་སུ་་་་་་་གཏོང་ངོ་། །ཚུལ་ཁྲིམས་བསྲུང་ངོ་། །བཟོད་པ་བསྒོམ་མོ། །བརྩོན་འགྲུས་རྩོམ་མོ། །ཏིང་ངེ་འཛིན་བསྒོམ་མོ། །ཤེས་རབ་སྒོམ་མོ། །ཞེས་པ་ནས། རབ་འབྱོར་དེ་ལྟར་བྱང་ཆུབ་སེམས་དཔའ་ཆེན་པོས་་་་་་་

༄ཚོ། །ཆོས་ཐམས་ཅད་མཚན་ཉིད་མེད་པར་ཤེས་པས་ཕ་རོལ་ཏུ་ཕྱིན་པ་དྲུག་ནས། རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་མཚན་ཉིད་མེད་པ་ཤེས་སོ་ཞེས་སོགས་གསུངས་པ་བཞིན་ནོ། །དགོས་དོན་དང་་་་བརྒལ་ལན་ནི་སྔར་བཞིན་ནོ། །གཉིས་སུ་མེད་པའི་སྐད་ཅིག་མའི་སྦྱོར་བ་ནི། རྨི་ལམ་དང་ནི་དེ་མཐོང་ཉིད། །གཉིས་ཀྱི་ཚུལ་དུ་མི་མཐོང་ལྟར། །ཞེས་བྱ་བ་ལ་སོགས་པས་གསུངས་ཏེ། །འདི་ལ་ལྔ་་ལས་་་་་་་མཚམས་སྦྱར་བ་ནི། གོང་དུ་བསྟན་པ་དེ་ལྟར་གསུམ་པ་བསྟན་ནས་བཞི་པ་ཆོས་ཐམས་ཅད་གཟུང་འཛིན་གཉིས་སུ་མེད་པའི་མཚན་ཉིད་དུ་སྐད་ཅིག་མ་གཅིག་ལ་རྟོགས་ནས་སྒོམ་པའི་སྤྱོར་བ་འཆད་དོ། །བསྡུས་དོན་ནི་་མཚན་གཞི་སྔར་བཞིན་ནོ། །གཉིས་སུ་མེད་པའི་སྐད་ཅིག་མའི་སྦྱོར་བར་མཚོན་ནོ། །ཆོས་ཐམས་ཅད་གཟུང་འཛིན་གཉིས་སུ་མེད་པར་སྐད་ཅིག་མ་གཅིག་ལ་རྟོགས་ནས་སྒོམ་པའི་སེམས་དཔའི་རྣལ་འབྱོར་མཐར་ཐུག་་་ཡིན་པ། ཚིག་དོན་ནི། རྟོགས་ནས་སྒོམ་མོ། །གང་ན་ཆོས་རྣམས་ཀྱི་གཟུང་འཛིན་གཉིས་སུ་མེད་པ་དེ་ཁོ་ན་ཉིད་དོ། །ཇི་ལྟར་ན། ཆོས་ཐམས་ཅད་ཀྱང་རྨི་ལམ་དེ་ལྟ་བུའི་ཆོས་ཉིད་ཡིན་ཞེས་ངེས་ཤེས་བརྟན་པོ་་་ཐོབ་ནས་སྐད་ཅིག་མ་གཅིག་ལའོ། །གང་གི་ཚེ་ན། གཉིད་སད་པའི་ཚེ་རྨི་ལམ་ལ་གཟུང་བ་དང་རྨི་ལམ་མཐོང་བ་ལ་འཛིན་པར་མི་མཐོང་བ་ལྟར། ཆོས་ཐམས་ཅད་གཟུང་བ་དང་འཛིན་པའི་ཚུལ་དུ་མི་མཐོང་བ་དེའི་་་་

ཚེའོ་།་ །གང་གིས་ན། དུས་ཡུན་རིང་མོ་ཞིག་ནས་བར་ཆད་མེད་པར་གཟུང་འཛིན་གཉིས་སུ་སྣང་བ་སྤོང་བ་ལ་གོམས་པ་ངང་དུ་གྱུར་པ་ལ་བརྟེན་ནས་གཟུང་འཛིན་གཉིས་སུ་སྣང་བ་བག་ཆགས་རགས་པ་ཐམས་ཅད་དྲུང་་ནས་ཕྱུང་བའི་བྱང་ཆུབ་སེམས་དཔའ་རྒྱུན་མཐའ་ལ་གནས་པས་སོ། །དེས་ན་ས་བཅུ་རྒྱུན་མཐའི་བར་ཆད་མེད་ལམ་ནི་ཆོས་ཐམས་ཅད་རྨི་ལམ་ལྟ་བུར་གཟུང་འཛིན་གཉིས་སུ་མེད་པར་སྐད་ཅིག་མ་གཅིག་ལ་རྟོགས་ནས་་་་་་སྒོམ་པའི་སེམས་དཔའི་རྣལ་འབྱོར་མཐར་ཐུག་ཡིན་པས་ན་གཉིས་སུ་མེད་པའི་སྐད་ཅིག་མའི་སྦྱོར་བ་ཡིན་ནོ། །དེ་ལྟར་མདོ་ལས། རབ་འབྱོར་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པའི་ཚེ་རྨི་ལམ་མི་མཐོང་།རྨི་ལམ་མཐོང་བ་མི་མཐོང་ངོ་ཞེས་པ་ནས། ཆོས་དེ་དག་ཡུམ་དེ་ལ་གཉིས་སུ་བྱར་མེད་དོ། །དེ་ཅིའི་ཕྱིར་ཞེ་ན། ཆོས་དེ་དག་ནི་ཐ་དད་དུ་བྱས་པ་གང་ཡང་མེད་དེ། ཆོས་དབྱིངས་དང་དེ་བཞིན་ཉིད་དང་ཡང་དག་་་་་་་པའི་མཐར་བསྟན་པས་ཆོས་ཐམས་ཅད་དབྱེར་མེད་དོ་ཞེས་གསུངས་པ་བཞིན་ནོ། །དགོས་དོན་ནི། ཚིགས་བཅད་འདི་ལ་བརྟེན་ནས་མདོ་དོན་བདེ་བླག་ཏུ་རྟོགས་པའོ། །བརྒལ་ལན་ལ་རྒོལ་བ་ནི། ཆོས་ཐམས་་་་་ཅད་དབྱེར་མ་མཆིས་ན་དགེ་མི་དགེ །འཇིག་རྟེན་ལས་འདས་མ་འདས། ཟག་བཅས་ཟག་མེད། འདུས་བྱས་འདུས་མ་བྱས་ཀྱི་ཆོས་རྣམས་བསྟན་པ་མི་འཐད་པར་ཐལ་ཞེ་ན། ལན་ནི། དོན་དམ་པར་ན་འདོད་་་་་

༄༅། །དེ་ཆོས་རྣམས་ཀྱི་ཆོས་ཉིད་ལ་འདུས་བྱས་ལ་སོགས་པའི་ཆོས་གང་ཡང་བརྗོད་དུ་མེད་པའི་ཕྱིར་རོ། །ཡང་རྒོལ་བ་ནི་སྐད་ཅིག་མའི་དོན་གང་ཡིན། གྲུབ་མཐའ་ལ་གྲགས་པའི་སྐད་ཅིག་མ་སེ་གོལ་་་་་་་གཏོགས་པ་གཅིག་ལ་སྐད་ཅིག་མ་དྲུག་ཅུ་རྩ་ལྔ་འདའ་བའི་ཆ་ལ་བྱེད་དམ། །དུས་མཐའི་སྐད་ཅིག་མ་རྡུལ་ཕྲན་གོ་ས་གཅིག་ནས་གཅིག་ཏུ་འཕོས་པའི་ཡུན་ལ་བྱེད་དམ། བྱ་རྫོགས་ཀྱི་སྐད་ཅིག་མ་སྟེས་བུའི་འདོད་པའི་་་་་དོན་སྒྲུབ་པའི་དུས་ལ་སྐད་ཅིག་མ་དེ་ལ་བདག་གིས་བྱ་བ་རྫོགས་སོ་ཞེས་པ་ལྟ་བུ་ལ་བྱེད། དང་པོ་གཉིས་ལྟར་ན་ཧ་ཅང་ཡང་ཡུན་ཐུང་བས་ཇི་ལྟར་དེ་རྫོགས་པར་འགྱུར། གསུམ་པ་ལྟར་ན་ཡང་དུརྗོ་ལ་ངེས་པ་མེད་པས་་སྙིང་པོ་བྱང་ཆུབ་དེས་ཡུན་ཇི་སྲིད་ཅིག་བཞུགས་པར་འགྱུར་ཞེ་ན། ལན་ནི། དུས་རིང་ཐུང་མཐའ་གཅིག་ཏུ་གྲུབ་པ་མེད་ལ་རང་གིས་བསམ་པའི་དབང་ལ་རགས་ལས་པའི་ཕྱིར་རོ། །འོན་ཀྱང་འདིར་ཕྱོགས་གསུམ་པ་་བཟུང་ལ། དེ་ལ་ཡང་བཞེད་པ་ལ་རག་ལས་པའི་ཕྱིར་དང་། དུས་ལ་མངའ་བརྙེས་པས་སྐད་ཅིག་ཀྱང་བསྐལ་པར་བྱིན་གྱིས་རློབ་ནུས་པའི་ཕྱིར་དུས་རིང་ཐུང་གི་ངེས་པ་མེད་དེ། ཡང་རྒོལ་བ་ནི། སྐད་ཅིག་མ་བཞི་་་པོ་སྐད་ཅིག་གཅིག་ལ་རྟོགས་པར་བྱེད་དམ། འོན་ཏེ་རིམ་གྱིས་རྟོགས་པར་བྱེད། དང་པོ་ལྟར་ན་དང་པོ་དང་གཉིས་པ་ལ་སོགས་པར་མི་རུང་ལ། ཕྱོགས་གཉིས་པ་ལྟར་ན་སྐད་ཅིག་མ་གཅིག་པའི་མིང་ཇི་ལྟར་ལྟ་བུར་་་

རུང་སྟེ། སྐད་ཅིག་མ་བཞིའི་མངོན་པར་རྟོགས་པར་འགྱུར་རོ་ཞེ་ན། ལན་ནི། ཕྱོགས་དང་པོ་ལྟར་རྟོགས་པར་བྱེད་ལ། དེ་ལྟར་ན་ཡང་དང་པོ་དང་གཉིས་པ་ལ་སོགས་པ་ནི་བཤད་པའི་གྲངས་ཀྱི་རིམ་པ་ཡིན་གྱི།དོན་གྱི་རིམ་པའི་དབང་དུ་བྱས་པའི་ཚེ་དང་པོ་ལ་སོགས་པར་མི་བརྗོད་པའི་ཕྱིར་ཉེས་པ་མེད་དོ། །སྐབས་ཀྱི་སྒོ་ནས་མཇུག་བསྡུ་བ་ནི། རྟོགས་བྱའི་སྒོ་ནས་རྣམ་པར་སྨིན་པ་མ་ཡིན་པ་དང་རྣམ་པར་སྨིན་པ་གཉིས།རྟོགས་ཚུལ་གྱི་སྒོ་ནས་མཚན་ཉིད་མེད་པ་དང་གཉིས་སུ་མེད་པ་གཉིས། རྟོགས་དུས་ཀྱི་སྒོ་ནས་སྐད་ཅིག་མའི་སྦྱོར་བ་སྟེ། མདོར་ན་ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་བཅོས་མངོན་པར་རྟོགས་པའི་རྒྱན་་་ཅེས་བྱ་བ་ལས་སྐད་ཅིག་མའི་སྦྱོར་བའི་སྐབས་བསླབ་པ་ཡོངས་སུ་རྫོགས་པའི་ལེའུ་སྟེ། བདུན་པའི་འགྲེལ་པ་དང་བཅས་པའི་བཤད་པ་རེ་ཞིག་རྫོགས་སོ།། །།དེ་ལྟར་སྐབས་བདུན་པོ་དེ་དག་གིས་རྒྱུའི་གནས་སྐབས་་་་་་ཡོངས་སུ་རྫོགས་པར་བསྟན་ནས། ད་ནི་སྐབས་བརྒྱད་པས་འབྲས་བུ་བདག་ཉིད་ཆོས་ཀྱི་སྐ་འཆད་པ་ལ། མཚམས་སྦྱར་བ་དང་། ཆོས་སྐུའི་ཡན་ལག་རྒྱས་པར་བཤད་པ་དང་། སྐབས་ཀྱི་སྒོ་ནས་མཇུག་བསྡུ་བ་་་་་་དང་གསུམ་ལས། དང་པོ་ནི། སྐད་ཅིག་མའི་སྦྱོར་བའི་རྗེས་སུ་ཆོས་ཀྱི་སྐུ་འཆད་དོ། །སྣེའི་རྒྱུ་མཚན་ཅི་ཞེ་ན། སྐརྡེ་ཅིག་མའི་སྦྱོར་བ་བསྒོམས་པའི་སྐད་ཅིག་མ་གཉིས་པ་ལ་ཆོས་ཀྱི་སྐུར་མངོན་པར་རྫོགས་པར་བྱང་

༄༅། །ཆུབ་པ་ཡིན་པའི་ཕྱིར་རོ། །གཉིས་པ་ལ་སྐུའི་དབྱེ་བ་མདོར་བསྟན་པ་དང་། རྒྱས་པར་བཤད་པ་དང་། ཆོས་ཀྱི་སྐུའི་ཕྲིན་ལས་དང་གསུམ་ལས། དང་པོ་ནི། ཆོས་ཀྱི་སྐུ་དེ་དབྱེ་གཞི། དབྱེ་བའི་་ངོ་བོ་ངོ་བོ་ཉིད་སྐུ་དང་། སོགས་པ་རྟོགས་པ་ཆོས་སྐུ་དང་། ལོངས་སྤྱོད་རྫོགས་པའི་སྐུ་དང་། སྤྲུལ་པའི་སྐུ་དང་རྣམ་པ་བཞི། དབྱེ་དོན་དང་པོ་ནི་ཕྱི་མ་གསུམ་དང་དེ་ཉིད་དང་གཞན་དུ་བརྗོད་དུ་མེད་ལ། ཕྱི་མ་་་་་གསུམ་པོ་ལྡོག་པ་ཐ་དད་དོ། །འབྱེད་པའི་རྒྱུ་མཚན། རང་དོན་དོན་དམ་བདེན་པའི་དབང་དུ་བྱས་ནས་ཆོས་ཉིད་ཀྱི་སྐུ་དང་། གཞན་དོན་ཀུན་རྫོབ་བདེན་པའི་དབང་དུ་བྱས་ནས་ཡུམ་ལ་ལྟོས་ཏེ་ཆོས་ཅན་གྱི་སྐུ་གསུམ་ཕྱེ་བས་སོ། །ཡང་གི་དོན་ནི་སྐད་ཅིག་མའི་སྦྱོར་བ་ལ་བཞི་ཡོད་པར་མ་ཟད་ཆོས་སྐུ་དེ་ལ་ཡང་བཞི་ཡོད་ཅེས་པའོ། །གཉིས་པ་རྒྱས་བཤད་ལ་ཆོས་ཉིད་ཀྱི་སྐུ་དང་། ཆོས་ཅན་གྱི་སྐུ་གཉིས་ལས། དང་པོ་ནི། ཐུབ་པའི་ངོ་བོ་ཉིད་སྐུ་ནི། །ཞེས་བྱ་བ་ལ་སོགས་པས་གསུངས་ཏེ། འདི་ལ་ལྔ་ལས་མཚམས་སྦྱར་བ་ནི། སྐུ་བཞིའི་དང་པོར་ཏེ་ཐོག་མར་ཆོས་ཅན་ཁྱད་པར་ཅན་སངས་རྒྱས་ཀྱི་སའི་ཡེ་ཤེས་ཀྱི་ངོ་བོ་ཉིད་ཆོས་ཉིད་ཀྱི་སྐུ་་་་་་་འཆད་དོ། །དེའི་རྒྱུ་མཚན་ཅི་ཞེ་ན། སྐུ་བཞིའི་ནང་ནས་མཆོག་ཡིན་པའི་ཕྱིར་རོ། །བསྡུས་དོན་ནི། རྫོགས་པའི་སངས་རྒྱས་ཀྱི་རྟོགས་པ་ཟག་མེད་ཀྱི་ཡེ་ཤེས་དང་སྤངས་པ་སྒྲིབ་གཉིས་མ་ལུས་པར་དག་པའི་རང་་་་་

བཞིན་ངོ་བོ་ཉིད་དེ་ནི་ཆོས་ཅན། ཐུབ་པ་བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་ཡིན་ཏེ། དེའི་བཅོས་མ་མ་ཡིན་པ་མཆོག་གི་སྐུ་ཡིན་པའི་ཕྱིར། ཁྱབ་པ་ཡོད་དེ། ངོ་བོ་ཉིད་ནི་བཅོས་མ་མ་ཡིན་པར་འཇིག་རྩེན་ན་་་་་་་གྲགས་པའི་ཕྱིར། གྲོལ་སྡེ་གཉིས་ཀྱིའོ། །ཚིག་དོན་ལ། ངོ་བོ་ཉིད་ཀྱི་སྐུའི་རང་བཞིན། དེ་ཇི་ལྟར་ཐོབ་པའི་ཚུལ། སྐུ་ལྷག་མ་གསུམ་ཐ་དད་དུ་བཞག་པའི་རྒྱུ་མཚན་དང་གསུམ་ལས། དང་པོ་ནི། ༼ཐུབ་པ་་་སངས་རྒྱས་བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་ནི་རྫོགས་པའི་སངས་རྒྱས་ཀྱི་སྤངས་རྟོགས་གཉིས་ཀྱི་ངོ་བོ་ཉིད་ཀྱི་རང་བཞིན་གྱིས་སྐྱེ་བ་མེད་པའི་ངོ་བོ་ཉིད་ཡིན་ཏེ། འགོག་བདེན་མཐར་ཐུག་ཡིན་པའི་ཕྱིར་རོ། །རྟོགས་པ་དང་སྤངས་པ་ནི་གང་། དྲི་མ་རྣམས་རྣམ་པ་ཐམས་ཅད་དུ་དག་ཏུ་རུང་བའི་རྒྱུ་མཚན་ཅི་ཞེ་ན། རྫོགས་པའི་སངས་རྒྱས་ཀྱི་རྟོགས་པ་ནི་འཇིག་རྟེན་ལས་འདས་པའི་ཡེ་ཤེས་ཀྱི་བདག་ཉིད། དྲན་པ་ཉེ་བར་་་་་་་བཞག་པ་ལ་སོགས་པ་ཆོས་ཀྱི་དབྱིངས་སྒོམ་པའི་སྟོབསརི་ཀྱིས་ཟག་པ་མེད་པ་རྣམས་སོ། །དེའི་སྤངས་པ་ནི་རང་རྒྱུད་ཀྱི་སྒྲིབ་གཉིས་ཀྱི་དྲི་མ་རྣམས་རྣམ་པ་ཐམས་ཅད་དུ་རྣམ་པར་དག་ཅིང་རང་བཞིན་གྱིས་དབེན་པའི་མཚན་ཉིད་དུ་གྱུར་པའོ། །དྲི་མ་རྣམས་དག་ཏུ་རུང་བའི་རྒྱུ་མཚན་ནི་གློ་བུར་བ་སྤང་རུང་ཡིན་པ་ཉིད་ཀྱིས་སོ། །དེ་ལྟར་མདོ་ལས། ཟག་པ་མེད་པའི་ཆོས་རྨི་ལམ་ལྟ་བུ་དངོས་པོ་དང་མི་ལྡན་པ་དངོས་པོ་མེད་པའི་རང་བཞིན་་་་

༄༅། །ཅན་།་ རང་གི་མཚན་ཉིད་ཀྱིས་སྟོང་པ་རྣམ་པ་ཐམས་ཅད་དུ་ཡོངས་སུ་དག་པར་གྱུར་པ་དེ་དག་ཐམས་ཅད་ཀྱི་རང་བཞིན་གང་ཡིན་པ་མཚན་ཉིད་གཅིག་པོ་འདི་ལྟ་སྟེ། མཚན་ཉིད་མེད་པ་དེ་ནི་དེ་བཞིན་་་་་་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡིན་པར་རིག་པར་བྱ་སྟེ། རབ་འབྱོར་བྱང་ཆུབ་སེམས་དཔའ་ཆེན་པོས་དེ་ལྟར་ཡུམ་ལ་བསླབ་པར་བྱའོ་ཞེས་གསུངས་པ་བཞིན་ཆོ། །གཉིས་པ་ནི།བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་ནི་བཅོས་མ་མ་ཡིན་པ་དོན་དམ་པའི་སྐུ་ཡིན་པའི་དོན་གྱིས་འཇིག་རྟེན་ལས་འདསཔའི་ལམ་ལ་ས་རབ་ཏུ་དགའ་བ་ལ་སོགས་པ་མཉམ་གཞག་གི་རྣམ་པར་ཤེས་པ་སྒྱུ་མ་ལྟ་བུས་འཐོབ་བོ། །ཚུལ་ཇི་ལྟར་ན། སྐུ་དེ་ནི་རྒྱུ་རྐྱེན་གྱིས་སྔར་མེད་གསར་དུ་བྱས་པ་ནི་མ་ཡིན་པས་ལམ་དེས་བསྐྱེད་ནས་ཐོབ་པ་ནི་མ་ཡིན་མོད་ཀྱི་འོན་ཀྱང་ལམ་དེས་ཆོས་ཀྱི་དབྱིངས་ཐམས་ཅད་གསལ་བར་རྟོགས་ཤིང་དྲི་མ་མཐའ་དག་་་་་་་གིས་དག་པས་ན་དེ་ཐོབ་པ་ཡིན་ནོ་ཞེས་བསྟན་ལ། །དེ་ཡང་བྲལ་བའི་སྒོ་ནས་ཐོབ་པར་བཞག་སྟེ། དཔེར་ན་སྨན་ལ་བརྟེན་ནས་ནད་མེད་པ་ཐོབ་པ་ལྟ་བུའོ། །གསུམ་པ་ནི། ཤེས་བྱ་ཆོས་ཅན། སྐུ་ལྷག་མ་་་་་་་གསུམ་པོ་དོན་དམ་པར་ངོ་བོ་ཉིད་ཀྱི་སྐུ་དེ་དང་ཐ་མི་དད་དེ། ཆོས་ཉིད་དེ་ཆོས་ཅན་ལས་དེ་ཉིད་དང་གཞན་དུ་མ་གྲུབ་པའི་ཕྱིར་རོ། །ཁྱབ་པ་དང་རྟགས་གྲུབ་སྟེ། བློའི་ནོར་ཅན་རྣམས་ཀྱི་ལུགས་ལས། སྟོང་ཉིད་་་་་

ཅེས་བྱ་ཤེས་པ་ལས། །གཞན་ནི་འགའ་ཡང་ཡོད་མིན་ཏེ། རྒྱུ་མཚན་གང་གི་ཕྱིར་ན་དབེན་པ་སྟོང་ཉིད་དེ་དབེན་པར་འགྱུར་བ་ཆོས་ཅན་ལས། ཐ་མི་དད་པ་ཉིད་དུ་འདོད། །ཅེས་འབྱུང་བའི་ཕྱིར་རོ། །ངོ་བོ་ཉིད་་ཀྱི་སྐུ་དང་ཐ་མི་དད་ན། དེ་གསུམ་རྒྱུ་མཚན་ཅིའི་ཕྱིར་ཐ་དད་དུ་བཞག་ཅེ་ན། གདུལ་བྱ་ཇི་ལྟར་མོས་པའི་དབང་གིས་ཕྱེ་བའི་སྐུ་ལྷག་མ་གསུམ་པོ་ཆོས་ཅན། ཁྱེད་གསུམ་ཐ་དད་དུ་བཞག་པ་ལ་རྒྱུ་མཚན་ཡོད་དེ།རྟོགས་པ་ཆོས་སྐུ་དེ་སངས་རྒྱས་ནང་ཕན་ཚུན་ཁོ་ནའི་མངོན་སུམ་གྱི་སྤྱོད་ཡུལ་དང་། ལོངས་སྤྱོད་རྫོགས་པའི་སྐུ་དེ་བྱང་སེམས་འཕགས་པ་ཡན་ཆད་ཁོ་ནའི་མངོན་སུམ་གྱི་སྤྱོད་ཡུལ་དང་། སྤྲུལ་པའི་སྐུ་དེ་ཉན་ཐོས་དང་།སོགས་པ་སོ་སྐྱེ་ལས་དག་པའི་སྤྱོད་ཡུལ་དུ་བཞག་པ་ཡིན་ཞེས་བསྟན་པའི་ཕྱིར་དུ། དོན་དམ་པར་ངོ་བོ་ཉིད་ཀྱི་སྐུ་དང་ཐ་མི་དད་ཀྱང་ཁྱེད་གསུམ་ཐ་དད་དུ་བཞག་པའི་ཕྱིར། ཆོས་ཅན་ཡང་དག་པའི་ཀུན་རྫོབ་ཏུ་ཐ་དད་་་དུ་སྣང་བ་ཙམ་ཡིན་གྱི་དོན་དམ་པར་ཐ་དད་མ་ཡིན་ཏེ། དོན་དམ་པར་ཆོས་ཉིད་ཀྱི་ངོ་བོ་ཡིན་པའི་ཕྱིར་རོ། །གསེར་གླིང་པས། རིགས་པའི་བསྟན་བཅོས་ཀྱི་ལུགས་ལས་ཤེས་ཞེས་བཤད་ཀྱང་། དཀོན་མཆོག་་་་་་་འབངས་ཀྱིས་བརྒྱད་སྟོང་དོན་བསྡུའི་འགྲེལ་པར། གཞན་དུ་བློའི་ནོར་ཅན་རྣམས་ཀྱིས་སྟོང་ཉིད་ཅེས་བྱ་བ་ཤེས་པ་ལས་ཤེས་སོགས་གསུངས་པ་ལྟར་རོ། །དགོས་དོན་ནི། ཚིགས་བཅད་འདི་ལ་བརྟེན་ནས་ཆོས་ཉིད་་་

༄༅། །ཀྱི་སྐུ་བདེ་བླག་ཏུ་རྟོགས་པའོ། །བརྒལ་ལན་ལ་རྒོལ་བ་ནི། ངོ་བོ་ཉིད་ཀྱི་སྐ་ནི་ཆོས་ཉིད་ཡིན་ན་ཆོས་ཉིད་ལ་དབྱེར་མེད་པས་དེ་མཆོག་གི་སྐུར་མི་འཐད་དོ་ཞེ་ན། སྐྱོན་མེད་དེ། ཆོས་ཅན་མཆོག་ཏུ་་་གྱུར་པས་དེའི་ཆོས་ཉིད་ཀྱང་མཆོག་ཏུ་བཞག་གོ །ཆོས་ཅན་གྱི་སྐུ་ལ་རྒྱས་པར་བཤད་པ་དཁྲོ་། དོན་བསྡུ་བ་གཉིས་ལས། དང་པོ་ལ། རྟོགས་པ་ཆོས་སྐུ་རྒྱས་པར་བཤད། ལོངས་སྤྱོད་རྫོགས་པའི་སྐུ་རྒྱས་པར་་་་་བཤད་།་ སྤྲུལ་པའི་སྐུ་རྒྱས་པར་བཤད་པ་དང་གསུམ། དང་པོ་ནི། བྱང་ཆུབ་ཕྱོགས་མཐུན་ཚད་མེད་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་ལྔ་ལས་མཚམས་སྦྱར་བ་ནི། གོང་དུ་བསྟན་པ་དེ་་་་་ལྟར་སྐུ་དང་པོ་ཆོས་ཉིད་ཀྱི་སྐུ་བསྟན་ནས་སྐུ་གཉིས་པ་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཉོན་མོངས་པ་དང་རྣམ་པར་རྟོག་པའི་ཟག་པ་མེད་པའི་དྲན་པ་ཉེ་བར་བཞག་པ་དང་། ཚད་མེད་པ་ལ་སོགས་པའི་ངོ་བོ་རྟོགས་་པ་ཡེ་ཤེས་ཀྱི་སྐུ་འཆད་དོ། །སྤྲོས་པ་མེད་པ་ཡིན་པས་སྐྱོན་མེད་དོ། །བསྡུས་དོན་ནི། རྫོགས་པའི་སངས་རྒྱས་ཀྱི་བྱང་ཆུབ་ཕྱོགས་མཐུན་ལ་སོགས་པའི་ཡེ་ཤེས་སྡེ་ཚན་ཉེར་གཅིག་པོ་ཆོས་ཅན། རྟོགས་པ་ཆོས་སྐུ་་་་ཡིན་ཏེ། གནས་མ་ལུས་པར་གྱུར་པའི་ཡེ་ཤེས་ཡིན་པའི་ཕྱིར། ཚིག་དོན་ལ། ཡེ་ཤེས་སྡེ་ཚན་ཉེར་གཅིག་པོ་རྒྱས་པར་བཤད། སྐུའི་གྲངས་ངེས་ཀྱི་འདོད་ཚུལ་མི་འདྲ་བར་བསྟན། ཉོན་མོངས་པ་མེད་པ་དང་་་་་་་

སྨོན་ནས་མཁྱེན་པ་ཁྱད་པར་དུ་བཤད་པ་དང་གསུམ་ལས། དང་པོ་ནི། རྫོགས་པའི་སངས་རྒྱས་ཀྱི་བྱང་ཆུབ་ཕྱོགས་མཐུན་རྣམས་ནི་ཆོས་ཅན། ཆོས་སྐུ་ཡིན་ཏེ། གནས་མ་ལུས་པར་གྱུར་པའི་ཡེ་ཤེས་ཡིན་པའི་ཕྱིར་རོ་།་ །དེས་ཕྱི་མ་རྣམས་རིགས་འགྲེའོ། །བྱང་ཆུབ་ཕྱོགས་མཐུན་རྣམས་ཀྱི་ངོ་བོ་དང་དབྱེ་བ་དང་ས་མཚམས་ནི་རྣམ་པའི་སྐབས་སུ་བསྟན་པ་བཞིན་ཡིན་ལ། ཕྲིན་ལས་ནི་དྲན་པ་ཉེར་གཞག་བཞིས་རིམ་པ་་བཞིན་དུ་སྐུ་་རིང་བསྲེལ་བཞིན་དུ་བཤིགས་ཀྱང་མི་དགྱེས་པ་མི་མངའ་བ་དང་། ཚོར་བ་ཐམས་ཅད་ཀྱིས་མི་འཕྲོག་པ་དང་། ཐུགས་ཡུལ་རྣམས་ལ་མི་རྒྱུ་བ་དང་། ཆོས་ཐམས་ཅད་མཉམ་པ་ཉིད་ཀྱི་ངོ་བོ་ཉིད་ལས་མི་འདའ་བའི་་་་་་ཕྲིན་ལས་མཛད་དོ། །ཡང་དག་པར་སྤོང་བ་བཞིས་དགེ་བའི་ཆོས་རྣམས་ལས་མི་ཉམས་པ་དང་། དེའི་མི་མཐུན་ཕྱོགས་ཀྱིས་རྒྱུད་ལ་མི་གོས་པའི་ཕྲིན་ལས་མཛད་དོ། །རྫུ་འཕྲུལ་གྱི་རྐང་པ་རྣམས་ཀྱིས་རྒོལ་བ་ཚར་་་་་་བཅད་པ་དང་གཞན་འདུན་པའི་ཕྲིན་ལས་མཛད་དོ། །དབང་པོ་རྣམས་ཀྱིས་དགེ་བ་ལ་བཞེད་པ་བཞིན་དུ་སྦྱོར་བ་ལ་ཐོགས་པ་མེད་པའི་ཕྲིན་ལས་མཛད་དོ། །སྟོབས་རྣམས་ཀྱིས་དགེ་བ་ལ་སྦྱོར་བ་དང་ཡང་དག་པར་་་་་་་འཇོག་པ་ལ་སོགས་པ་ལ་བར་ཆད་ཀྱི་ཆོས་གང་གིས་ཀྱང་བརྫི་བར་མི་ནུས་པའི་ཕྲིན་ལས་མཛད་དོ། །བྱང་༤ཆུབ་ཀྱི་ཡན་ལག་རྣམས་ཀྱིས་རང་བྱུང་གི་ཡེ་ཤེས་བརྙེས་པར་མཛད་དོ། །འཕགས་ལམ་ཡན་ལག་རྣམས་ཀྱིས་་

༄༅། །རང་གི་ལུགས་ཀྱི་ལམ་བཟང་པོ་ལ་བརྟེན་དགོས་པའི་ཕྲིན་ལས་མཛད་དོ། །རྒྱས་པར་རྒྱ་ཆེ་རོལ་པའི་མདོ་ལས་ཤེས་པར་བྱའོ། །བྱམས་པ་ལ་སོགས་པ་ཚད་མེད་པ་བཞི་ནི་ཚངས་པར་སྐྱེ་བའི་རྒྱུ་བྱེད་་་་་་་པས་ན་ཚངས་པའི་གནས་རྣམས་ཞེས་བསྟན་ཏོ། །རྒྱས་པར་ནི་སྔ་མ་འཇུག་སྒྲུབ་ཀྱི་སྐབས་སུ་བསྟན་པ་བཞིན་དུ་ཤེས་པར་བྱའོ། །ཕྲིན་ལས་ནི་བསོད་ནམས་ཀྱི་ཚོགས་རྫོ་གས་པ་དང་མི་མཐུན་ཕྱོགས་སྤོང་བ་དང་འགྲོ་བ་རྣམས་སྨིན་པར་མཛད་པ་ལ་མི་སྐྱོ་བའི་ཕྲིན་ལས་མཛད་དོ། །གཟུགས་ཅན་གཟུགས་ལ་ལྟ་བ་དང་གཟུགས་མེད་གཟུགས་ལ་ལྟ་བའི་རྣམ་ཐར་གཉིས་དང་། སྡུག་པའི་རྣམ་ཐར་གཅིག་དང་ནམ་མཁའ་དང་རྣམ་ཤེས་དང་་་ཅི་ཡང་མེད་པ་དང་འདུ་ཤེས་མེད་མིན་སྐྱེ་མཆེད་ཀྱི་རྣམ་ཐར་བཞི་དང་། འདུ་ཤེས་དང་ཚོར་བ་འགོག་པའི་རྣམ་ཐར་གཅིག་སྟེ་རྣམ་པར་ཐར་པ་བརྒྱད་ཀྱི་དང་པོ་གཉིས་ཀྱིས་སྤྲུལ་པའི་ལས་མངོན་པར་གྲུབ་པར་བྱེད་དོ། །གསུམ་པས་ནི་སྡུག་པར་སྤྲུལ་ནས་ཀུན་ནས་ཉོན་མོངས་པར་མི་འགྱུར་བར་བྱེད་དོ། །ནམ་མཁའ་ལ་སོགས་པ་བཞིས་ཞི་བའི་རྣམ་པར་ཐར་པ་ལ་མི་ཆགས་པར་བྱེད་པར་རོ། །ཐ་མས་ནི། མོས་པའི་དབང་གིས་་་་་་་འཕགས་པའི་གནས་པ་དམ་པ་ཤིན་ཏུ་ཞི་བར་གནས་པས་གནས་སོ། །རྒྱས་པར་ནི་རྣམ་པའི་སྐབས་སུ་བསྟན་པ་བཞིན་ནོ། །གཟུགས་ཁམས་ཀྱི་བསམ་གཏན་བཞི་དང་གཟུགས་མེད་པའི་སྙོམས་འཇུག་བཞི་དང་འགོག་་

པའི་སྙོམས་འཇུག་སྟེ་སྙོམས་འཇུག་དགུ་ནི། དང་པོ་བཞིས་འདོད་ཁམས་ཀྱི་བདེ་བ་ལ་མ་ཆགས་པར་བྱེད། གཟུགས་མེད་བཞིས་གཟུགས་མེད་དུ་སྐྱེ་བའི་ལྷའི་བུ་རྣམས་དང་སྐལ་བ་མཉམ་ཞིང་རིགས་མཐུན་པའི་ཚུལ་་་་གྱིས་དེ་རྣམས་འདུལ་ལོ། །ཐ་མས་ནི་ཉན་ཐོས་ཀྱི་འགོག་པའི་སྙོམས་འཇུག་ལས་ཁྱད་པར་དུ་འཕགས་པར་བྱེད་དོ། །རྒྱས་པར་ནི་རྣམ་པའི་སྐབས་སུ་བསྟན་པ་བཞིན་ནོ། །བསམ་གཏན་གྱི་དངོས་གཞིལིསེམས་ལ་་་་བརྟེན་ནས་ཟད་པར་རྒྱས་པར་བྱེད་པར་གནས་པ་ཡང་དག་པར་འབྱོར་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་དེ་ཟད་པར་གྱི་སྐྱེ་མཆེད་ཀྱི་ངོ་བོ་ཡིན་པས་དབྱེ་གཞི། དབྱེ་བའི་ངོ་བོ་ཟད་པར་ས་དང་ཆུ་་དང་མེ་དང་རླུང་དང་སྔོན་པོ་དང་སེར་པོ་དང་དམར་པོ་དང་དཀར་པོ་དང་ནམ་མཁའ་དང་རྣམ་པར་ཤེས་པའི་སྐྱེ་མཆེད་དེ་ཟད་པར་གྱི་སྐྱེ་མཆེད་རྣམ་པ་བཅུའོ། །འབྱེད་པའི་རྒྱུ་མཚན་ཟད་པར་སྦྱངས་པའི་ཡུལ་བཅུ་ཡོད་པའི་རྒྱུ་མཚན་གྱིས་སོ། །དབྱེ་དོན་ངོ་བོ་གཅིག་གོ །དེས་དབྱེ་བ་སྦྱོར་བའི་ཚུལ་ལ་རྣལ་འབྱོར་པ་ཟད་པར་གྱི་སྐྱེད་མཆེད་ལ་སྔར་སྒོམ་པ་གོམས་པར་བྱས་པ་ལ་ནི་སྔར་དམིགས་རྟེན་དུ་བྱས་པ་དང་རིགས་འདྲའི་དངོས་པོ་ཆུ་་་་་ཀླུང་ལ་སོགས་པ་རྣམས་སུ་འབད་པ་མ་བྱས་པར་ཟད་པར་ཆུ་ལ་སོགས་པ་འབྱུང་བར་འགྱུར་རོ། །སྔར་སྒོམ་པ་གོམས་པར་མ་བྱས་པ་ལས་དང་པོའི་སྡོམ་བརྩོན་ལ་ནི་དེ་ལྟར་མི་སྐྱེས་པས། དེའི་ཟད་པར་ཡོངས་སུ་སྦྱོང་་་་

༄ཚོ། །བའི་ཚུལ་རྟགས་བྱེད་ལས་སྐྱེ་མཆེད་གཞན་ལ་ཟད་པར་མི་བཞག་ཅིང་གཟུགས་དང་རེག་བྱའི་སྐྱེ་མཆེད་དང་ནམ་མཁའ་དང་རྣམ་ཤེས་ལ་བཞག་པའི་རྒྱུ་མཚན་དང་བཞི་ལས། དང་པོ་ཡོངས་སུ་སྦྱོང་ཞེས་པ་་་་ཁྱད་པར་གཞི་གང་གིས་ན། ལས་དང་པོ་པའི་སེམས་དཔའ་གཅིག་གིས་སོ། །གང་དམིགས་རྟེན་དུ་བྱས་ནས་སྒོམ་ན། རིམ་པ་བཞིན་དུ་རྒྱ་མཚོའི་སྟེང་དུ་ཟམ་སྟེག་བརྩིག་པ་བཞིན་དུ་སྤྲོས་ནས་སྒོམ་ཞེས་དུས་འཁོར་་་རྒྱུད་འགྲེལ་ལས་བཤད། ལྷུང་བཟེད་ལྟ་བུའི་སྣོད་སྔོན་པོ་ལ་སོགས་པར་ཁ་དོག་བྲལ་བའི་ཆུ་གཙང་མས་བཀང་བ་དང་། ཧོམ་ཁུང་གྲུ་གསུམ་གྱི་ནང་དུ་སྣུམ་ཞིང་སྙིང་པོ་དང་བཅས་པའི་ཤིང་དུམ་བུམ་གཏུབ་ནས་རྫས་་་་་སོ་གཏོང་བའི་ཚུལ་དུ་སྤུངས་ཏེ། ཧོམ་ཁུང་དེ་ལ་མཐོ་གང་སོར་བཞི་པའི་ཚད་ཀྱི་བུ་ག་བྱས་པར་མེ་སྦར་ནས། འོག་ན་ཤིང་སྟེང་ན་དུ་བ་འཕྱུར་བ་དབུས་ན་མེ་འབར་བ་མཐུག་པོའི་ཕུང་པོ་དང་། རང་ལུས་ལ་རྩིག་པའི་་བུ་ག་ནས་བྱུང་བའི་རླང་ཕོག་པའི་རེག་བྱ་དང་། མཚོན་སྔོན་པོ་དང་སེར་པོ་དང་དམར་པོ་དང་དཀར་པོས་དཀྱིལ་འཁོར་བྱས་ནས་ཁ་དོག་རིགས་མི་མཐུན་པས་མཐའ་ཡོངས་སུ་བཅད་པའི་དབུས་ཀྱི་སྔོན་པོ་སོགས་དང་རྩིག་པའམ་སྣམ་བུ་ལ་སོརྒེས་པས་གཡོག་པའི་གནས་སུ་མཐོ་གང་སོར་བཞི་པའི་བུ་ག་བཏོད་པ་དང་། བུམ་པའི་ནང་དུ་མར་མེ་བཞག་པའི་འོད་རྩིག་ངོས་ལ་ཕོག་པའི་སྣང་བའི་དཀྱིལ་འཁོར་རྣམས་དམིགས་རྟེན་དུ་བྱས་ནས་་་་་

སྦྱོང་ངོ་། །སེམས་གང་ལ་བརྟེན་ན། བསམ་གཏན་གྱི་དངོས་གཞིའི་སེམས་ཀྱིས་བརྟེན་ནས་སོ། །ཚུལ་ཇི་ལྟར་ན། བདག་ས་ཙམ་ལ་སེམས་བཞག་ནས་ས་ས་ཆུ་ཆུ་མེ་མེ་ཞེས་པ་ལ་སོགས་པ་དེ་དང་དེའི་མིང་་་་་་་གསལ་བའི་དབང་ཉིད་ཀྱིས་གོམས་པར་བྱས་ཏེའོ། །དགོས་པ་ཅིའི་ཕྱིར་དུ་ན། ས་སོགས་ལ་དབང་ཐོབ་པར་བྱ་བའི་ཕྱིར་དུའོ། །དེས་ན་བསམ་གཏན་གྱི་དངོས་གཞིའི་སེམས་ལ་བརྟེན་ནས་ས་དང་ཆུ་དང་མེ་དང་རླུང་དང་སྔོན་པོ་དང་སེར་པོ་དང་དམར་པོ་དང་དཀར་པོ་དང་བུ་ག་ནམ་མཁའ་དང་རྣམ་ཤེས་གསལ་བའི་རྣམ་པ་ཅན་གྱིས་རང་ཡུལ་གྱི་ཤེས་བྱ་ཐམས་ཅད་ལ་ཁྱབ་པར་བྱེད་པར་གནས་པ་ཡང་དག་པར་འབྱོར་པའི་ཏིང་ངེ་འཛིན་་་་་་་དང་ཤེས་རབ་མཚུངས་ལྡན་དང་བཅས་པ་དེ། རིམ་པ་བཞིན་དུ་ཟད་པར་ས་དང་ཆུ་དང་མེ་དང་རླུང་དང་སྔོན་པོ་དང་སེར་པོ་དང་དམར་པོ་དང་དཀར་པོ་དང་ནམ་མཁའ་དང་རྣམ་པར་ཤེས་པའི་སྐྱེད་མཆེད་ཀྱི་ངོ་བོ་ཡིན་ནོ། །སོ་སོར་ཕྲོལ་མཛོད། རྟགས་ལ་མ་འབྱོངས་པ་དང་འགྱོངས་པའི་རྟགས་གཉིས་ལས། དང་པོ་ནི། རིམ་པ་བཞིན་དུ་སྔར་དམིགས་རྟེན་དུ་བྱས་པ་མཐོང་བ་ན་སའི་མཚན་མ་འགྲེལ་བ་ནས་བཤད་པ་མ་མཐོང་བས་མ་བྲིས་་་སོ་།་ །ཆུ་ལྦུ་བ་དང་ཆུ་བུར་དང་འདྲེས་པའི་ཆུ་ལ་གཡོ་བའི་རྣམ་པ་དེ་འདྲ་བར་སྣང་བ་དང་། མེ་མེ་སྟག་ཆད་ཅིང་ལྷུང་བ་ལྟ་བུར་སྣང་བ་དང་། རླུང་འོ་མ་བསྐོལ་བ་ཕོག་མ་ཐག་པའི་རླངས་པ་འཐུལ་བ་ལྟ་བུར་སྣང་བ་་་་་

༄༅། །དང་་།་ སྔོན་པོ་དང་སེར་པོ་དང་དམར་པོ་དང་དཀར་པོ་རྣམས། མེ་ཏོག་གེ་སར་དང་སྡོང་པོ་མེད་པ་ལྟ་བུར་སྣང་བ་དང་། ནམ་མཁའ་རྩིག་པའི་མཐའི་བུ་ག་དང་འདྲ་བ་ཉིད་དུ་གྱུར་ལ་བསྐྱེད་ན་མི་་་་་་་འཕེལ་བ་དང་། རྣམ་ཤེས་སའམ་རྩིག་པ་ལས་སྐྱེས་པའི་དཀྱིལ་འཁོར་དང་འདྲ་བར་སྣང་བ་ནི་འཛིན་པའི་མཚན་མའོ། །གཉིས་པ་ནི། སྔར་དམིགས་རྟེན་དུ་བྱས་པའི་མཐོང་བ་ནི། རིམ་པ་བཞིན་དུ་ཆུ་ནམ་མཁའ་་ལ་བཞག་པའི་ནོར་བུའི་རླུང་ཡབ་ལྟ་བུ་དང་། མེ་ནམ་མཁའ་ལ་གནས་པའི་ཟླ་བ་དམར་པོ་ཟླུམ་པོ་ལྟ་བུའམ། གསེར་གྱི་རླུང་ཡབ་ལྟ་བུའམ། གསེར་གྱི་ཀ་བ་ལྟ་བུ་དང་། རླུང་འདུག་པ་ལྟ་བུར་མི་གཡོ་བར་སྣང་བ་་དང་་།་ སྔོན་པོ་སོགས་དཀྱིལ་འཁོར་ལས་འཕགས་ནས་ནམ་མཁའ་ལ་ནོར་བུའི་རླུང་ཡབ་ལྟ་བུར་སྣང་བ་དང་། ནམ་མཁའ་ནི་ནམ་མཁའི་དཀྱིལ་འཁོར་ལྟ་བུར་གྱུར་ནས་ཉེ་བར་གནས་ཤིང་བསྐྱེད་ན་འཕེལ་བ་དང་།རྣམ་ཤེས་ནི་སྣང་བའི་ཚོགས་སྡུག་པོ་རབ་ཏུ་དྭང་བ་དང་འདྲ་བར་སྣང་བ་རྣམས་ནི་སྣང་བའི་མཚན་མའོ། །བྱེད་ལས་ནི། ཟད་པར་སའི་སྐྱེ་མཆེད་ལ་དབང་དུ་གྱུར་པས་ནི་གཅིག་ཏུ་གྱུར་ནས་མང་པོར་གྱུར་པ་དང་།ནམ་མཁའ་འམ་ཆུ་སར་སྤྲུལ་ནས་རྐང་པ་གཉིས་ཀྱིས་འགྲོ་བ་ལ་སོགས་པ་འགྲུབ་པར་འགྱུར་རོ། །དེ་བཞིན་དུ་ཆུའི་དབང་གིས་ནི་ས་ལ་བྱེའུ་འཛུལ་བྱེད་པ་དང་། ཆུའི་ཆར་འབེབས་པ་དང་། ས་དང་རི་བོ་ལ་སོགས་་་་

པ་ཆུ་རྒྱ་མཚོ་ལ་སོགས་པར་སྤྲུལ་པ་འགྲུབ་བོ། །མེའི་དབང་གིས་ནི། མེ་འདག་གི་ཆར་འབེབས་པ་དང་། མེས་མེ་ཀུན་ཏུ་ལེན་པ་དང་། གང་དང་གང་འདོད་པ་དེ་དང་དེ་བསྲེག་པར་ནུས་པ་དང་། ལྷའི་མིག་་་་་་་གིས་ཡུལ་གསལ་བར་བྱ་བའི་དོན་དུ་སྣང་བར་བྱེད་པ་དང་། མྱ་ངན་ལས་འདའ་བའི་དུས་སུ་མེའི་ཁམས་ཀྱིས་ལུས་སྲེག་པ་ལ་སོགས་པ་འགྲུབ་པར་འགྱུར་རོ། །རླུང་གི་དབང་གིས་ནི་རླུང་ལྟར་མགྱོགས་པར་འགྲོ་བ་དང་རླུང་གི་ཆར་འབེབ་པ་ལ་སོགས་པ་འགྲུབ་བོ། །སྔོན་པོའི་དབང་གིས་ནི་གཟུགས་ཐམས་ཅད་སྔོན་པོར་སྤྲུལ་པ་དང་། མུན་པར་བྱེད་པ་ལ་སོགས་པ་འགྲུབ་བོ། །སེར་པོའི་དབང་གིས་ནི་གཟུགས་ཐམས་ཅད་སེར་པོ་་་་་སྤྲུལ་པ་དང་ས་གཞི་ཐམས་ཅད་གསེར་དུ་བསྒྱུར་བ་ལ་སོགས་པ་འགྲུབ་བོ། །དམར་པོའི་དབང་གིས་ནི་གཟུགས་དམར་པོར་སྤྲུལ་པ་ལ་སོགས་པ་འགྲུབ་བོ། །དཀར་པོའི་དབང་གིས་ནི། གཟུགས་དཀར་པོ་སྤྲུལ་པ་་་་་དང་རྨུག་པ་དང་གཉིད་རིང་དུ་བྱེད་པ་དང་མུན་པ་རྣམ་པར་འཇིགས་པ་ལ་སོགས་པ་འགྱུབ་བོ། །ནམ་མཁའི་དབང་གིས་ནི། སྒྲིབ་པ་རྣམས་རྣམ་པར་འབྱེད་པ་དང་ས་དང་རི་བོ་ལ་སོགས་པ་རྣམས་ཀྱང་ནམ་མཁར་སྤྲུལ་་་ནས་སྤྱོད་ལམ་བྱེད་པ་དང་རྩིག་པ་ལ་སོགས་པ་ལ་ཐད་གར་ཐོགས་པ་མེད་པར་འགྲོ་རྦོ་མེ་སོགས་པ་འགྲུབ་བོ། །ཟད་པར་རྣམ་པར་ཤེས་པའི་དབང་གིས་ནི། གཟུགས་གསལ་བ་དང་རྨུག་པ་དང་གཉིད་རྒྱང་རིང་བར་་་་་་

༄༅། །བྱེད་པ་དང་། ལྷའི་མིག་གིས་ཡུལ་སྣང་བར་བྱེད་པ་ལ་སོགས་པ་འགྲུབ་བོ། །གསུམ་པ་ནི། སའི་དངོས་གཞི་ལྟར་ན། ས་ལ་སོགས་པ་རེག་བྱའི་སྐྱེ་མཆེད་དང་སྔོན་པོ་ལ་སོགས་པ་གཟུགས་ཀྱི་སྐྱེ་་་་་་མཆེད་ལ་ཅིའི་ཕྱིར་ཟད་པར་བཞག་ཅེ་ན། སྐྱེ་མཆེད་འདི་གཉིས་ནི་རང་དང་གཞན་གཉིས་གའི་རྒྱུད་དང་གཟུགས་ཅན་གྱི་ཁམས་ཐམས་ཅད་ན་ཡོད་པའི་ཕྱིར་བཞག་གོ །ས།ཟུགས་མེད་རྣམས་ལས་ནི་ནམ་མཁའ་ཐམས་་་ཅད་དུ་འགྲོ་བ་ཡིན་པས་དེའི་ཕྱིར་དེར་སྐྱེ་མཆེད་དུ་བཞག་ལ། རྣམ་པར་ཤེས་པ་ཡང་ཡུལ་ཟད་པར་གྱི་ཡུལ་ཅན་ཡིན་པའི་རྒྱུ་མཚན་གྱིས་བཞག་གོ །མིག་ལ་སོགས་པའི་དབང་པོ་ལྔ་ནི་རང་རྒྱུད་ལ་ཡོད་པ་ཁོ་ན་ཡིན་་་་་་་ཞིང་ཕྱི་རོལ་ཏུ་སྤྲོ་བར་མི་ནུས་པའི་ཕྱིར་མ་བཞག་གོ །སྒྲ་ལ་རྒྱུན་མེད་པས་མ་བཞག །དྲི་རོ་གཉིས་ནི་གཟུགས་ཁམས་སུ་སྤྲོ་བར་མི་ནུས་པས་མ་བཞག་གོ །རྣམ་གྲངས་བསྡུས་པ་ལྟར་ན། ཟད་པར་རྣམ་ཤེས་ལས་་ཁྱབ་པའི་རྣམ་པ་མཐའ་ཡས་པ་དང་ཚད་མེད་པ་གྲུབ་པས་དེའི་གོང་དུ་ཟད་པར་མ་བཞག་གོ །དམིགས་གསལ་མ་སྨོས་པ་རྣམས་འཕགས་པའི་ལུགས་སོ། །བསམ་གཏན་གྱི་དངོས་གཞིའི་སེམས་ལ་བརྟེན་ནས་རང་ཡུལ་་དུ་གྱུར་པའི་གཟུགས་རྣམ་ས་ཟིལ་གྱིས་མནན་ཏེ་ཇི་ལྟར་འདོད་པ་བཞིན་དུ་དབང་བསྒྱུར་བར་ནུས་པའི་ཞི་ལྷག་ཟུང་འཇུག་དེ། ཟིལ་གྱིས་གནོན་པའི་སྐྱེ་མཆེད་ཡིན་པས་དབྱེ་གཞི། དབྱེ་བའི་ངོ་བོ་རྣམ་པ་བརྒྱད་དོ། །

བརྒྱད་གང་ཞེ་ན། ལྟའོ། །གང་གིས་ན། ལས་དང་པོ་པའི་སེམས་དཔའ་གཅིག་གིས་སོ། །གང་ལ་ན། ཕྱི་རོལ་གྱི་གཟུགས་ཆུང་ངུ་སེམས་ཅན་གྱི་གཟུགས་སྡུག་མི་སྡུག་རྣམས་དང་། ཆེན་པོ་སྣོད་ཀྱི་གཟུགས་་་སྡུག་མི་སྡུག་རྣམས་ལའོ། །ཇི་ལྟར་ན། ནང་རང་ལུས་ལ་གཟུགས་སུ་འདུ་ཤེས་པ་སྟེ་གཟུགས་སུ་སྣང་བ་མ་དོར་བའི་ངང་ནས་ཟིལ་གྱིས་མནན་ནས་སོ། །གང་གི་སྒོ་ནས་ན། ཤེས་པ་ཞི་གནས་དང་མཐོང་བ་ལྷག་་་་མཐོང་གཉིས་ཀྱི་སྒོ་ནས་སོ། །གང་ལ་བརྟེན་ནས་ན། བསམ་གཏན་གྱི་དངོས་གཞིའི་སེམས་ལ་བརྟེན་ནས་སོ། །ཅིའི་དོན་དུ་ན། ཇི་ལྟར་འདོད་པ་བཞིན་དབང་བསྒྱུར་བར་བྱ་བའི་ཕྱིར་དུའོ། །དེས་ན་བསམ་་་་་་་གཏན་གྱི་དངོས་གཞིའི་སེམས་ལ་བརྟེན་ནས་གཟུགས་སུ་སྣང་བ་མ་དོར་བའི་ངང་ནས་རང་ཡུལ་དུ་གྱུར་པའི་སེམས་ཅན་གྱི་གཟུགས་དང་སྣོད་ཀྱི་གཟུགས་རྣམས་ཟིལ་གྱིས་མནན་ནས་ཇི་ལྟར་འདོད་པ་བཞིན་དུ་དབང་བསྒྱུར་་་བར་ནུས་པའི་ཞི་ལྷག་ཟུང་འཇུག་དེ། གཟུགས་ཅན་གཟུགས་ཆུང་ངུ་དང་ཆེན་པོ་ལ་ལྟ་བའི་ཟིལ་གྱིས་གནོན་པའི་སྐྱེ་མཆེད་ཀྱི་ངོ་བོ་ཡིན་ནོ། །ཡང་ལྟའོ། །གཞན་རྣམས་སྔར་བཞིན་ལ། ཚུལ་ཇི་ལྟར་ན། ནང་་་་་་རང་ལུས་ལ་གཟུགས་མེད་པ་མིང་དུ་འདུ་ཤེས་པ་མ་དོར་བའི་ངང་ནས་ཟིལ་གྱིས་མནན་ནས་སོ། །དེས་ན་བསམ་གཏན་གྱི་དངོས་གཞིའི་སེམས་ལ་བརྟེན་ནས་མིང་དུ་སྣང་བ་མ་དོར་བའི་ངང་ནས་རང་ཡུལ་དུ་གྱུར་པའི་་་་་་་

༄༅། །སེམས་ཅན་གྱི་གཟུགས་དང་སྣོད་ཀྱི་གཟུགས་རྣམས་ཟིལ་གྱིས་མནན་ནས་ཇི་ལྟར་འདོད་པ་བཞིན་དུ་དབང་བསྒྱུར་བར་ནུས་པའི་ཞི་ལྷག་ཟུང་འཇུག་དེ། གཟུགས་མེད་གཟུགས་ཆུང་ངུ་དང་ཆེན་པོ་ལ་ལྟ་བའི་ཟིལ་གྱིས་གནོན་པའི་སྐྱེ་མཆེད་ཀྱི་ངོ་བོ་ཡིན་ཏེ། མདོར་ན་གཟུགས་ཅན་གཟུགས་ཆུང་ངུ་ལ་ལྟ་བ་དང་། གཟུགས་ཅན་གཟུགས་ཆེན་པོ་ལ་ལྟ་བའི་ཟིལ་གྱིས་གནོན་པའི་སྐྱེ་མཆེད་གཉིས་དང་། གཟུགས་མེད་་་་་་་གཟུགས་ཆུང་ངུ་ལ་ལྟ་བ་དང་། གཟུགས་མེད་གཟུགས་ཆེན་པོ་ལ་ལྟ་བའི་ཟིལ་གནོན་གྱི་སྐྱེ་མཆེད་གཉིས་ཏེ་རྣམ་པ་བཞི་དང་། ཡང་ལྟའོ། །གཞན་རྣམས་སྔར་བཞིན་ལ། ཡུལ་གང་ལ་ན། དཔེར་ན་ཟར་མའི་མེ་ཏོག་གམ་ཡུལ་ཝཱ་ར་ཎ་སའི་རས་ཕུན་སུམ་ཚོགས་པ་སྔོན་པོ། ཁ་དོག་སྔོན་པོ། སྔོན་པོ་ལྟ་བུར་སྟོན་པ། འོད་སྔོན་པོ་འབྱུང་བ། དེ་བཞིན་དུ་ཕྱི་རོལ་གྱི་གཟུགས་སྔོན་པོ། ཁ་དོག་སྔོན་པོ། སྔོན་པོ་ལྟ་བུར་སྟོན་པ་།་ འོད་སྔོན་པོ་འབྱེང་བ་རྣམས་ལའོ། །ཚུལ་ཇི་ལྟར་ན། ནང་རང་ལུས་ལ་གཟུགས་མེད་པ་མིང་དུ་འདུ་ཤེས་པ་མ་དོར་བའི་སྒོ་ནས་ཟིལ་གྱིས་གནོན་ནས་སོ། །དེས་ན་བསམ་གཏན་གྱི་དངོས་གཞིའི་སེམས་ལ་་་་་་་བརྟེན་ནས་མིང་དུ་སྣང་བ་མ་དོར་བའི་སྒོ་ནས་ཟིལ་གྱི་མནན་ནས་རང་ཡུལ་དུ་གྱུར་པའི་སྔོན་པོ་རྣམས་ཇི་ལྟར་འདོད་པ་བཞིན་དུ་དབང་སྒྱུར་བར་ནུས་པའི་ཞི་ལྷག་ཟུང་འཇུག་དེ། གཟུགས་མེད་སྔོན་པོ་སོགས་ལ་ལྟ་བའི་་་་་་

ཟིལ་གནོན་གྱི་སྐྱེ་མཆེད་ཀྱི་ངོ་བོ་ཡིན་ནོ། །ཡང་ལྟའོ། །གཞན་རྣམས་སྔར་བཞིན་ལ། ཡུལ་གང་ལ་ན། དོང་གའི་མེ་ཏོག་གམ་ཡུལ་ཝཱ་ར་ཎ་སའི་རས་ཁ་ངོག་ཕུན་སུམ་ཚོགས་པ་སེར་པོ། ཁ་དོག་སེར་པོ།སོགས་དང་། བས་ཛྲཱི་བ་གའི་མེ་ཏོག་གམ་ཡུལ་ཝཱ་ར་ཎ་སའི་རས་ཁ་དོག་ཕུན་སུམ་ཚོགས་པ་དམར་པོསོགས་དང་། སྐར་མ་པ་བ་སངས་སམ་ཡུརྨི་ཝཱ་ར་ཎ་སའི་རས་ཁ་དོག་ཕུན་སུམ་ཚོགས་པ་དཀར་པོ། ཁ་དོག་་་་་་་དཀར་པོ། དཀར་པོ་ལྟ་བུར་སྟོན་པ། འོད་དཀར་རྩོ་འབྱུང་བ་རྣམས་ལའོ། །དེས་ན་བསམ་གཏན་གྱི་དངོས་གཞིའི་སེམ་ས་ལ་བརྟེན་ནས་མིང་དུ་སྣང་བ་མ་དོར་བའི་སྒོ་ནས་རང་ཡུལ་དུ་གྱུར་པའི་ཁ་དོག་སྔོན་པོ་དང་་་་་སེར་པོ་དང་དམར་པོ་དང་དཀར་པོ་རྣམས་ཟིལ་གྱིས་མནན་ནས་ཇི་ལྟར་འདོད་པ་བཞིན་དུ་དབང་སྒྱུར་བར་ནུས་པའི་ཞི་ལྷག་ཟུང་འཇུག་དེ་རྣམས། གཟུགས་མེད་སྔོན་པོ་དང་སེར་པོ་དང་དམར་པོ་དང་དཀར་པོ་ལ་ལྟ་བའི་་་ཟིལ་གནོན་གྱི་སྐྱེ་མཆེད་ཀྱི་ངོ་བོ་ཡིན་ནོ། །སོ་སོར་ཕྲོལ་མཛོད། མདོར་ན་གཟུགས་མེད་སྔོན་པོ་དང་སེར་པོ་དང་དམར་པོ་དང་དཀར་པོ་ལ་ལྟ་བའི་ཟིལ་གནོན་གྱི་སྐྱེ་མཆེད་རྣམ་པ་བཞི་སྟེ། སྔ་མ་བཞི་དང་སྡོམ་པ་དེ་་་ལྟར་ན་ཟིལ་གྱིས་གནོན་པའི་སྐྱེ་མཆེད་རྣམ་པ་བརྒྱད་དོ། །སྔོན་པོ་ནི་ལྷན་སྐྱེས་དང་སྦྱར་བ་ལས་བྱུང་བའི་ཁ་དོག་གཉིས་གའི་སྤྱིར་བསྟན། ཁ་དོག་སྔོན་པོ་ནི་ལྷན་སྐྱེས་ཀྱི་སྔོན་པོ། སྔོན་པོ་ལྟ་བུར་སྟོན་པ་ནི་སྦྱར་བ་་་་་

༄༅། །ལས་བྱུང་བའི་སྔོན་པོ། འོད་སྔོན་པོ་འབྱུང་བ་ནི་ལྷན་སྐྱེས་དང་སྦྱར་བ་ལས་བྱུང་བའི་སྔོན་པོ་གཉིས་གའི་དབང་དུ་བྱས་པ་ཡིན་ཏེ་མདངས་གསལ་བ་ཉིད་དེ་གཉིས་ཀ་ལ་ཡོད་པའི་ཕྱིར་རོ། །མེ་ཏོག་ནི་ལྷན་སྐྱེས་ཀྱི་དཔེ། རས་ནི་སྦྱར་བ་ལས་བྱུང་བའི་དཔེར་སྨོས་སོ། །དེས་ཕྱི་མ་རྣམས་རིགས་འགྲེའོ། །རྣམ་ཐར་དང་ཟིལ་གནོན་དང་ཟད་པར་གསུམ་པོའི་ཁྱད་པར་ནི། རྣམ་ཐར་གྱིས་སྒྲིབ་པ་ལས་གྲོལ་བར་བྱེད།ཟིལ་གནོན་གྱིས་འཇིག་རྟེན་པ་ཐམས་ཅད་ཟིལ་གྱིས་གནོན་པར་བྱེད་དོ། །ཟད་པར་གྱིས་མཁྱེན་པས་ཤེས་བྱ་ཐམས་ཅད་ཤེས་པ་ཡིན་ཏེ། མདོ་སྡེ་རྒྱན་ལས། ཐུབ་པ་སྒྲིབ་ཀུན་ངེས་པར་གྲོལ། །འཇིག་རྟེན་ཐམས་ཅད་ཟིལ་གྱིས་གནོན། །ཁྱོད་ཀྱི་མཁྱེན་པས་ཤེས་བྱ་ཁྱབ། །ཐུགས་གྲོལ་ཁྱོད་ལ་ཕྱག་འཚལ་ལོ། །ཞེས་གསུངས་པ་བཞིན་ནོ། །སའི་དངོས་གཞི་ལས། རྣམ་ཐར་ནི་དཔེར་ན་རྫ་མཁན་གྱིས་ཐོག་མར་འཇིམ་པའི་སྦྱོ་ང་བར་བྱེད་པ་དང་འདྲ། ཟིལ་གནོན་ནི་བར་དུ་འཇིམ་པ་ཤིན་ཏུ་སྦྱངས་པ་དང་འདྲ། ཟད་པར་ནི་མཐར་འཇིམ་པ་སྦྱངས་ནས་ཇི་ལྟར་འདོད་པ་བཞིན་དུ་ཡོངས་སུ་བསྒྱུར་བ་དང་འདྲ་བར་བཤད་དོ། །རྫོ་གས་པའི་་་་་་སངས་རྒྱས་ཀྱི་ཡེ་ཤེས་ཆོས་ཅན། ཉོན་མོངས་པ་མེད་པ་ཡིན་ཏེ། བསམ་གཏན་ལ་བརྟེན་ནས་ཕ་རོལ་གྱི་ཉོན་མོངས་པའི་རྒྱུན་དྲུང་ནས་འབྱིན་པར་མཛད་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་་་་་་་

ཡིན་ཕྱིར་རོ། །ཆོས་ཅན། སྨོན་ནས་མཁྱེན་པ་ཡིན་ཏེ། བསམ་གཏན་ལ་བརྟེན་ནས་མཚན་མ་དང་བྲལ་ཞིང་ཆགས་པ་བཅོམ་པ་ཐེ་ཚོམ་སེལ་བར་མཛད་པ་སྨོན་ལམ་གྲུབ་པའི་སྒོ་ནས། འཁོར་བ་ཇི་སྲིད་པ་དང་་་་་་་རྣམ་པར་གྲོལ་བ་ཇི་སྲིད་པའི་གནས་སྐབས་སུ་འཇུག་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ཡིན་པའི་ཕྱིར་རོ། །བཅོམ་ལྡན་འདས་ཀྱིས་མངོན་ཤེས་དྲུག་གི་སྒོ་ནས་གདམས་ངག་འདོམས་པར་མཛད་་ལ་།་ དེ་ཡང་རྫུ་འཕྲུལ་གྱི་མངོན་པར་ཤེས་པས་གདུལ་བྱའི་དྲུང་དུ་གཤེགས་ནས། གཞན་སེམས་ཤེས་པའི་མངོན་པར་ཤེས་པས་སེམས་ཅན་གྱི་སེམས་ཀྱི་སྤྱོད་པ་མཁྱེན་པར་མཛད་ཅིང་། ལྷའི་རྣ་བའི་མངོན་པར་་་་་་་ཤེས་པས་དེ་དག་སོ་སོའི་སྐད་ཀྱིས་སྔོན་གྱིས་གནས་རྗེས་སུ་དྲན་པའི་མངོན་པར་ཤེས་པས་སྔོན་གྱི་མཐའ་ནས་འོང་བ་དང་། འཆི་འཕོ་སྐྱེ་བ་ཤེས་པས་ཕྱི་མའི་མཐར་འགྲོ་བ་དང་། ཟག་པ་ཟད་པའི་མངོན་པར་ཤེས་པས་འཁོར་བ་ལས་ངེས་པར་འབྱུང་བ་མཁྱེན་པ་བཞིན་དུ་གདམས་ངག་འདོམས་པར་མཛད་དེ། མདོ་སྡེ་རྒྱན་ལས། གཤེགས་ནས་སྤྱོད་པ་མཁྱེན་མཛད་ཅིང་། །དེ་དག་སྐད་ཅིག་སེམས་ཅན་གྱི། །འོང་དང་འགྲོ་དང་་་་་་་ངེས་འབྱུང་ལ། །ལེགས་འོདོམས་ཁྱོད་ལ་ཕྱག་འཚལ་ལོ། །ཞེས་གསུངས་པ་བཞིན་ནོ། །རྒྱས་པར་ནི་གདམས་ངག་གི་སྐབས་སུ་བཤད་པ་བཞིན་ནོ། །བཤད་བྱ་རྟེན་རྒྱུའི་ཆོས་དང་བརྟེན་པ་འབྲས་བུའི་ཆོས་དང་་་་་་

༄༅། །འཆད་བྱེད་གསུང་དང་མཁྱེན་པ་ལ་བློ་གྲོས་རྟག་ཏུ་ཐོགས་པ་མེད་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ནི། རིམ་པ་བཞིན་དུ་ཆོས་དང་དོན་དང་ངེས་པའི་ཚིག་དང་སྤོབས་པ་སོ་སོ་ཡང་་དག་པར་རིག་པ་བཞི་ཡིན་ཏེ། མདོ་སྡེ་རྒྱན་ལས། རྟེན་དང་བརྟེན་པ་བཤད་བྱ་དང་། གསུང་དང་མཁྱེན་པ་འཆད་བྱེད་ལ། །བློ་གྲོས་རྟག་ཐོགས་མི་མངའ་བ། །ལེགས་སྟོན་ཁྱོད་ལ་ཕྱག་འཚལ་ལོ། །ཞེས་་་་་་་གསུངས་པ་བཞིན་ནོ། །བཅོམ་ལྡན་འདས་ནི་ལུས་ལེན་པ་དང་གཏོང་བ་དང་གནས་པ་རྣམས་ལ་ཇི་ལྟར་བཞེད་པ་བཞིན་སྤྱོད་པའི་ཕྱིར། རྟེན་ཡོངས་སུ་དག་པ་དང་དམིགས་པ་སྤྲུལ་པ་དང་བསྒྱུར་བ་ལ་ཇི་ལྟར་བཞེད་པ་་བཞིན་སྤྱོད་པ་དང་། ཏིང་ངེ་འཛིན་དང་ཡེ་ཤེས་ཇི་ལྟ་བ་དང་ཇི་སྙེད་པ་མཁྱེན་པ་ལ་མངའ་བརྙེས་པའི་ཕྱིར། དམིགས་པ་དང་ཐུགས་དང་ཡེ་ཤེས་ཡོངས་སུ་དག་པ་སྟེ་དག་པ་བཞི་ཡིན་ཏེ། མདོ་སྡེ་རྒྱན་ལས། ལེན་་་དང་གནས་དང་གཏོང་བ་དང་། །སྤྲུལ་དང་ཡོངས་སུ་བསྒྱུར་བ་དང་། །ཏིང་ངེ་འཛིན་དང་ཡེ་ཤེས་ལ། །མངའ་བརྙེས་ཁྱོད་ལ་ཕྱག་འཚལ་ལོ། །ཞེས་གསུངས་པ་བཞིན་ནོ། །བཅོམ་ལྡན་འདས་ནི། ཚེའི་འདུ་་་་་བྱེད་བྱིན་གྱིས་བརླབས་ནས་ཇི་ལྟར་བཞེད་པ་བཞིན་གནས་པས་ཚེ་ལ་དབང་ཐོབ་པ་ཡིན་ལ། དབང་དེ་ཡང་སྤྱིན་པའི་ཕར་ཕྱིན་རྫོགས་པས་ཐོབ་པར་བྱ་བ་ཡིན་ཏེ་ལོངས་སྤྱོད་བྱིན་པས་ཚེ་རིང་བའི་རྒྱུར་འགྱུར་བའི་ཕྱིར་རོ། །ཇི་

ལྟར་བཞེད་པ་བཞིན་དུ་ཏིང་ངེ་འཛིན་ལ་སྙོམས་པར་འཇུག་པས་སེམས་ལ་དབང་ཐོབ་པ་ཡིན་ལ། དབང་དེ་ཡང་སྦྱིན་པའི་ཡུམ་རྫོགས་པས་ཐོབ་པ་བྱ་བ་ཡིན་ཏེ་ལོངས་སྤྱོད་བྱིན་པས་སེམས་ཅན་རྣམས་ཀྱི་བསམ་པ་ཇི་ལྟ་་་་བ་བཞིན་དུ་སེམས་ཀྱི་རྗེས་སུ་འཇུག་པའི་ཕྱིར་རོ། །ནམ་མཁའ་མཛོད་ལ་མངའ་བརྙེས་པས་སེམས་ཅན་རྣམས་ལ་ནོར་གྱི་ཆར་འབེབས་ནུས་པས་ཡོ་བྱད་ལ་དབང་ཐོབ་པ་ཡིན་ལ། དབང་དེ་ཡང་སྦྱིན་པའི་ཡུམ་རྫོགས་་་་པས་ཐོབ་པར་བྱ་བ་ཡིན་ཏེ་སྔོན་བསམ་པ་ཇི་ལྟ་བ་བཞིན་དུ་སེམས་ཅན་རྣམས་ལ་ཡོ་བྱད་བྱིན་པའི་ཕྱིར་རོ། །ཇི་ལྟར་བཞེད་པ་བཞིན་དུ་ལུས་ངག་གི་ལས་ཉེ་བར་གནས་པར་བྱེད་པས་སམ། ཁམས་དང་ས་དང་སྐྱེ་་་་་་་གནས་ལ་སོགས་པ་རྣམས་སུ་མྱོང་བར་འགྱུར་བའི་ལས་གཞན་དུ་བསྒྱུར་བར་ནུས་པས་ལས་ལ་དབང་ཐོབ་པ་ཡིན་ལ། དབང་དེ་ཡང་ཚུལ་ཁྲིམས་ཀྱི་ཡུམ་རྫོགས་པས་ཐོབ་པར་བྱ་བ་ཡིན་ཏེ་སྔོན་སེམས་ཅན་རྣམས་ལུས་་་་་་་ངག་གི་ལས་ཁ་ན་མ་ཐོ་བ་མེད་པ་ལ་བསམ་པ་ཇི་ལྟ་བ་བཞིན་བསྐུལ་བའི་ཕྱིར་རོ། །ཇི་ལྟར་བཞེད་པ་བཞིན་དུ་འཇིག་རྟེན་གྱི་ཁམས་ཀུན་ཏུ་སྐྱེ་བ་སྟོན་པར་ནུས་པས་སྐྱེ་བ་ལ་དབང་ཐོབ་པ་ཡིན་ལ། དེ་ཡང་ཚུལ་ཁྲིམས་་ཀྱི་ཡུམ་རྫོགས་པས་ཐོབ་པར་བྱ་བ་ཡིན་ཏེ་ཚུལ་ཁྲིམས་དང་ལྡན་པའི་སྨོན་ལམ་གྲུབ་པའི་ཕྱིར་རོ། །ཇི་ལྟར་བཞེད་པ་བཞིན་དུ་ས་ལ་སོགས་པ་རྣམས་གསེར་ལ་སོགས་པར་བསྒྱུར་བར་ནུས་པས་མོས་པ་ལ་དབང་ཐོབ་པ་་་་་་་

༄༅། །ཡིན་ལ། དེ་ཡང་བཟོད་པའི་ཡུམ་རྫོགས་པས་ཐོབ་པར་བྱ་བ་ཡིན་ཏེ་དེ་སྔོན་གྱི་ཚེ་རབས་རྣམས་སུ་སེམས་ཅན་རྣམས་ཀྱི་མོས་པ་བཞིན་དུ་བསྒྲུབས་པའི་ཕྱིར་རོ། །རང་གཞན་གྱི་དོན་སྒྲུབ་པའི་སྨོན་ལམ་་་་རྒྱ་ཆེན་པོ་ཇི་ལྟར་བཞེད་པ་བཞིན་འགྲུབ་པས་སྨོན་ལམ་ལ་དབང་ཐོབ་པ་ཡིན་ལ། དེ་ཡང་བརྩོན་འགྲུས་ཀྱི་ཡུམ་རྫོགས་པས་ཐོབ་པར་བྱ་བ་ཡིན་ཏེ་སྔོན་དེ་བཞིན་གཤེགས་་པས་སེམས་ཅན་རྣམས་ཀྱི་དོན་དུ་བརྩོན་འགྲུས་་་་མ་བཏང་བའི་ཕྱིར་རོ། །མངོན་པར་ཤེས་པ་ལྔ་བསྡུས་པའི་རྫུ་འཕྲུལ་དུ་མ་ཇི་ལྟར་བཞེད་པ་བཞིན་སྟོན་ནུས་པས་རྫུ་འཕྲུལ་ལ་དབང་ཐོབ་པ་ཡིན་ལ། དེ་ཡང་བསམ་གཏན་གྱི་ཡུམ་རྫོགས་པས་ཐོབ་པར་བྱ་བ་ཡིན་ཏེ་་་་་་་སྔོན་སེམས་ཅན་རྣམས་ཀྱི་དགོས་པ་ཇི་ལྟ་བ་བཞིན་དུ་བསམ་གཏན་ལ་སྙོམས་པར་ཞུགས་པའི་ཕྱིར་རོ། །ཇི་ལྟར་བཞེད་པ་བཞིན་དུ་རྣམ་པར་མི་རྟོག་པའི་ཡེ་ཤེས་མངོན་དུ་བྱེད་ནུས་པས་ཡེ་ཤེས་ལ་དབང་ཐོབ་པ་ཡིན་ལ།དེ་ཡང་ཡུམ་རྫོགས་པས་ཐོབ་པར་བྱ་བ་ཡིན་ཏེ་སྔོན་སེམས་ཅན་རྣམས་ཀྱི་འདོད་པ་ཇི་ལྟ་བ་བཞིན་དུ་མངོན་དུ་བྱེད་པ་ལ་སྦྱར་བའི་ཕྱིར་རོ། །ཇི་ལྟར་བཞེད་པ་བཞིན་དུ་གསུང་རབ་ཡན་ལག་བཅུ་གཉིས་སྟོན་ནུས་པས་ཆོས་་ལ་དབང་ཐོབ་པ་ཡིན་ལ། དེ་ཡང་ཡུམ་རྫོགས་པས་ཐོབ་པར་བྱ་བ་ཡིན་ཏེ་སྔོན་སེམས་ཅན་རྣམས་ཀྱི་འདོད་པ་དང་མཐུན་པར་མདོ་ལ་སོགས་པའི་ཆོས་ལ་སྦྱར་བའི་ཕྱིར་རོ། །མདོར་ན་དེ་བཞིན་གཤེགས་པའི་དབང་་་་་་་

བཅུ་ནི་གནས་མ་ལུས་པར་འགྱུར་བའི་ཡེ་ཤེས་ཡིན་པས་ཆོས་ཀྱི་སྐུ་ཡིན་ནོ། །སྟོབས་བཅུ་ལ་གནས་དང་གནས་མ་ཡིན་པ་མཁྱེན་པའི་སྟོབས་ཀྱིས་བདེ་འགྲོ་དང་ངན་འགྲོར་འགྲོ་བའི་ཐབས་ལ་སླུ་བའི་བདུད་འཇོམས།ལས་ཀྱི་རྣམ་པར་སྨིན་པ་མཁྱེན་པའི་སྟོབས་ཀྱིས་ལྷ་ལ་སོགས་པ་སྐྱབས་མ་ཡིན་པ་ལ་སྐྱབས་སུ་སླུ་བའི་བདུད་འཇོམས། ཉོན་མོངས་པ་དང་རྣམ་བྱང་མཁྱེན་པའི་སྟོབས་ཀྱིས་ཟག་བཅས་ཀྱིས་དག་པར་རབ་ཏུ་སླུ་བའི་་་་་་་བདུད་འཇོམ་ས། ལྷག་མ་བདུན་གྱིས་ཐེག་ཆེན་གྱིས་ངེས་པར་འབྱུང་བ་ལ་སླུ་བའི་བདུད་འཇོམས་ཏེ། མདོ་སྡེ་རྒྱན་ལས། ཐབས་དང་སྐྱབས་དང་དག་པ་དང་། །ཐེག་ཆེན་ངེས་པར་འབྱུང་བ་ལ། །སེམས་ཅན་་་་་་རྣམས་ལ་རབ་སླུ་བའི། །བདུད་འཇོམས་ཁྱོད་ལ་ཕྱག་འཚལ་ལོ། །ཞེས་གསུངས་པ་བཞིན་ནོ། །མི་འཇིགས་བཞི་ལས་དང་པོ་གཉིས་ནི། རང་དོན་དུ་ཡེ་ཤེས་དང་སྤངས་པ་ཕུན་ཚོགས་སུ་ཞལ་གྱིས་བཞེས་པ་ལ་མུ་་སྟེགས་པ་ལ་སོགས་པས་བརྫི་བར་མི་ནུས་པས་མི་འཇིགས་པ་དང་། ཕྱི་མ་གཉིས་ནི་གཞན་དོན་ངེས་པར་འབྱུང་བ་དང་གེགས་སྟོན་པར་མཛད་པ་ལ་གཞན་མུ་སྟེགས་པ་ལ་སོགས་པས་བརྫི་བར་མི་ནུས་པས་མི་འཇིགས་པ་ཡིན་ཏེ། མདོ་སྡེ་རྒྱན་ལས། རང་གཞན་དོན་དུ་ཡེ་ཤེས་དང་། །སྤངས་དང་ངེས་འབྱུང་གེགས་མཛད་པ། །སྟོན་མཛད་མུ་སྟེགས་གཞན་དག་གིས། །མི་བརྫི་ཁྱོད་ལ་ཕྱག་འཚལ་ལོ། །ཞེས་གསུངས་པ་བཞིན་་་་

༄ཚོ། །ནོ་།་ །དེ་བཞིན་གཤེགས་པ་འདི་ལ་ཕྱིན་ཅི་ལོག་གིས་ཀུན་ནས་བསླངས་པའི་སྐའི་སྤོད་པ་མུ་སྟེགས་སོགས་ཕྱིར་རྒོལ་བ་གཞན་གྱིས་ཤེས་ཀྱིས་དོགས་པའི་འཇིགས་པས་སྦ་བར་བྱའོ་སྙམ་པའི་དགོངས་པ་མི་་་མངའ་བ་སྐུ་ལ་བསྲུང་བ་མེད་པ་དང་། ཕྱིན་ཅི་ལོག་གིས་ཀུན་ནས་བསླངས་པའི་གསུང་དམ་ཟུགརྨི་ཀྱི་སྤྱོད་པ་ཕྱིར་རྒོལ་བ་གཞན་གྱིས་ཤེས་ཀྱིས་དོགས་པའི་འཇིགས་པས་སྦ་བར་བྱའོ་སྙམ་པའི་དགོངས་པ་མི་མངའ་བ་་་་་་་གསུང་དང་ཐུགས་ལ་བསྲུང་བ་མེད་པ་སྟེ་བསྲུང་བ་མེད་པ་རྣམ་པ་གསུམ་མོ། །དེ་ལྟ་བུའི་དགོངས་པ་མི་མངའ་བ་ཅིའི་ཕྱིར་ཞེ་ན། །དེ་བཞིན་གཤེགས་པའི་སྐུ་དང་གསུང་དང་ཐུགས་ཀྱི་སྤྱོད་པ་ཕྱིན་ཅི་ལོག་གི་དྲི་མ་་་་་་་མཐའ་དག་གིས་དག་པས་སོ། །དེ་བཞིན་གཤེགས་པ་འཁོར་རྣམས་ལ་ཆོས་སྟོན་པ་དང་གུས་པས་ཉན་པར་འདོད་པ་དང་། གུས་པས་ཉན་པར་མི་འདོད་པར་མ་གུས་མ་དད་པས་ཉན་པ་དང་། གཉིས་ཀ་སྟེ་རེས་་་་་་་འགའ་གུས་རེས་འགའ་མ་གུས་པས་ཉན་པ་ལ། གོ་རིམ་བཞིན་དུ་རྗེས་སུ་ཆགས་པ་དང་ཁོང་ཁྲོ་བ་དང་ཆགས་སྡང་གཉིས་དབེན་པ་ཁོ་ནར་བཏང་སྙོམས་སུ་དྲན་ཤེས་བཞིན་དང་ལྡན་པར་གནས་པ་སྟེ་དྲན་པ་ཉེ་བར་གནས་་པ་རྣམ་པ་གསུམ་སྟེ། མདོ་སྡེ་རྒྱན་ལས། བསྲུང་མེད་སྙེལ་བ་མི་མངའ་བས། འཁོར་གྱི་ནང་ན་བག་ཀྱང་གསུངས། །ཀུན་ནས་ཉོན་མོངས་གཉིས་སྤངས་པ། །འཁོར་སྡུད་ཁྱོད་ལ་ཕྱག་འཚལ་ལོ། །ཞེས་་་་་་་

གསུངས་པ་བཞིན་ནོ། །དེ་བཞིན་གཤེགས་པ་སེམས་ཅན་གྱི་དོན་མཛད་པ་ན་དུས་ལས་མི་འདའ་བར་ལྷུན་གྲུབ་རྒྱུན་མི་འཆད་དུ་མཛད་པས་ན་གཞན་དོན་ལ་སྙེལ་བ་མི་མངའ་བ་ཡིན་ཏེ། མདོ་སྡེ་རྒྱན་ལས། སེམས་་ཅན་ཀུན་གྱི་བྱ་བ་ལ། །ཁྱོད་ནི་དུས་ལས་མི་འདའ་བར། །མཛད་པ་རྟག་ཏུ་དོན་མངའ་བ། །མི་སྙེལ་ཁྱོད་ལ་ཕྱག་འཚལ་ལོ། །ཞེས་གསུངས་པ་བཞིན་ནོ། །དེ་བཞིན་གཤེགས་པས་སྒྲིབ་གཉིས་བག་ལ་ཉལ།ས་བོན་དང་བཅས་པ་སྤངས་པས་གཞན་དོན་ལ་རྒྱུ་བ་དང་། རང་དོན་ལ་གནས་པ་ཀུན་ལ་ཀུན་མཁྱེན་མ་ཡིན་པའི་སྤྱོད་པ་མི་མངའ་བའི་ཕྱིར་བག་ཆགས་ཡང་དག་པར་བཅོམ་པ་ཡིན་ཏེ། མདོ་སྡེ་རྒྱན་ལས། ཀུན་་་་་་་མཁྱེན་ཁྱོད་ལ་རྒྱུ་བ་དང་། །གནས་པ་ཀུན་ལ་རྟག་པར་ནི། །ཀུན་མཁྱེན་མིན་སྤྱོད་མི་མངའ་སྟེ། ཡང་དག་དོན་ལྡན་ཁྱོད་ཕྱག་འཚལ། །ཞེས་གསུངས་པ་བཞིན་ནོ། །དེ་བཞིན་གཤེགས་པ་ནི་སྐྱེ་བོ་མཐའ་དག་་་་་ལ་ཉིན་ལན་གསུམ་མཚན་ལན་གསུམ་སྟེ་ཉིན་མཚན་ལན་དྲག་ཏུ། སུ་ནི་སྨིན་སུ་ནི་མ་སྨིན་སུ་ནི་འཕེལ་སུ་ནི་ཉམས་ཞེས་པ་ལ་སོགས་པའི་སྒོ་ནས་རྟག་ཏུ་ཕན་པའི་བསམ་པས་གཟིགས་པས་ན་སྐྱེ་བོ་ལ་ཐུགས་རྗེ་ཆེན་པོ་་་་དང་ལྡན་ཏེ། འཇིག་རྟེན་ཀུན་ལ་ཉིན་མཚན་དུ། །ལ།་དྲུག་ཏུ་ནི་སོ་སོར་གཟིགས། །ཐུགས་རྗེ་ཆེན་པོ་དང་ལྡན་པ། །ཕན་དགོངས་ཁྱོད་ལ་ཕྱག་འཚལ་ལོ། །ཞེས་གསུངས་པ་བཞིན་ནོ། །དེ་བཞིན་གཤེགས་་

༄༅། །པ་ནི་སྤྱོད་པ་མ་འདྲེས་པ་དྲུག །རྟོག་པ་མ་འདྲེས་པ་དྲུག །ཡེ་ཤེས་མ་འདྲེས་པ་གསུམ། ཕྲིན་ལས་མ་འདྲེས་པ་གསུམ་སྟེ། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་སྒོ་ནས་ཉན་རང་ལས་་་་་་་མཆོག་ཏུ་གྱུར་པ་ཡིན་ཏེ། སྤྱོད་པ་དང་ནི་རྟོགས་པ་དང་། །ཡེ་ཤེས་དང་ནི་ཕྲིན་ལས་ཀྱིས། །ཉན་ཐོས་རང་སངས་རྒྱས་ཀུན་གྱི། །བླ་མ་ཁྱོད་ལ་ཕྱག་འཚལ་ལོ། །ཞེས་གསུངས་པ་བཞིན་ནོ། །རྒྱས་པར་རྣམ་་་་པའི་སྐབས་སུ་བསྟན་པ་བཞིན་ནོ། །དེ་བཞིན་གཤེགས་པ་ནི་སྐུ་གསུམ་གྱིས་བྱང་ཆུབ་ཆེན་པོ་བརྙེས་ཏེ་གདུལ་བྱའི་ཐེ་ཚོམ་ཐམས་ཅད་སེལ་བར་མཛད་པས་ན་རྣམ་པ་ཐམས་ཅད་མཁྱེན་པ་སྟེ། སྐུ་གསུམ་དག་གིས་བྱང་་་ཆུབ་ཆེ། །རྣམ་པ་ཀུན་བརྙེས་ཐམས་ཅད་དུ། །སེམས་ཅན་དོན་གྱི་ཐེ་ཚོམ་དག །གཅོད་པ་ཁྱོད་ལ་ཕྱག་འཚལ་ལོ། །ཞེས་གསུངས་པ་བཞིན་ནོ། །རྩ་བའི་དང་ཞེས་བྱ་བའི་སྒྲས་བསྡུས་པ་ལམ་ཤེས་པ་དང་སོགས་པ་གཞི་ཤེས་སྔར་བཤད་པ་རྟོགས་རིགས་མཐར་ཐུག་པ་དེ་དག་ཀྱང་ཆོས་སྐུ་ཡིན་ཏེ། གནས་མ་ལུས་པར་གྱུར་པའི་ཡེ་ཤེས་ཡིན་པེ་ས་སོ། །མཇུག་བསྡུ་བ་ནི། མདོར་ན་ཟག་བཅས་ཀྱི་ཕུང་པོའི་གནས་མ་ལུས་པར་་་་་་་གྱུར་པས་ཟག་མེད་དུ་གྱུར་པ་སྤྲོས་པའི་མཚན་མ་མེད་པའི་ཡེ་ཤེས་ཀྱི་བདག་ཉིད་བྱང་ཆུབ་ཀྱི་ཕྱོགས་དང་མཐུན་པ་ལ་སོགས་པ་ཐམས་ཅད་ཀྱང་རྟོགས་པ་ཆོས་སྐུར་བརྗོད་པ་ཡིན་ནོ་ཞེས་བྱ་བ་ནི་མཁན་པོ་རྣམ་པར་སྣང་་་་་་་

མཛད་ལ་སོགས་པ་ཁ་ཅིག་གིས་བཞེད་པའོ། །སྐུའི་གྲངས་ངེས་ཀྱི་འདོད་ཚུལ་མི་འདྲ་བ་བསྟན་པ་ལ་ངོ་བོ་ཉིད་ཀྱི་སྐུ་དང་ཆོས་སྐུ་དབྱེར་མེད་དུ་འདོད་པ་དང་། དེ་མི་འཐད་པར་འདོད་པ་དང་། རྩ་བའི་དགོངས་པ་སྐུ་་གསུམ་དུ་འདོད་པ་དང་། དེའི་སྐྱོན་སྤངས་ཏེ་རྩ་བའི་དགོངས་པ་སྐུ་བཞིར་འདོད་པ་བསྟན་པ་དང་བཞི་ལས། དང་པོ་ནི། ཟེར་རོ། །གང་གིས་ན། ངོ་བོ་ཉིད་ཀྱི་སྐུ་དང་ཆོས་སྐུ་ཐ་དད་དུ་འདོད་པ་ལས་གཞན་་་་་་་འཕགས་པ་རྣམ་གྲོལ་སྡེ་ལ་སོགས་པ་དག་ནིའོ། །ཇི་ལྟར་ན། ཐུབ་པའི་ངོ་བོ་ཉིད་སྐུ་ནི། །ཞེས་བྱ་བ་ལ་སོགས་པའི་སྒྲ་ཇི་བཞིན་དུ་གདུལ་བྱའི་ངོ་བོར་སངས་རྒྱས་ཀྱི་ས་ན་འཇིག་རྟེན་ལས་འདས་པའི་ཆོས་ཡེ་ཤེས་སྡེ་་ཚན་ཉེར་གཅིག་པོ་རྣམས་ཡོད་པ་ཁོ་ན་ཁས་བླངས་ནས། དེ་དག་གི་རང་བཞིན་ངོ་བོ་ཉིད་རང་བཞིན་གྱིས་སྐྱེ་བ་མེད་པའི་མཚན་ཉིད་ཅན་དེ་བཅོས་མ་མ་ཡིན་པ་དོན་དམ་པའི་སྐུ་ཡིན་པ་ཉིད་ཀྱིས་ན། བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་ཡིན་པར་ཤེས་པར་བྱ་སྟེ། ངོ་བོ་ཉིད་ནི་བཅོས་མ་མ་ཡིན་པར་འཇིག་རྟེན་ན་གྲགས་པ་ཡིན་ནོ། །འོ་ན་གློ་བུར་གྱི་དྲི་མ་གང་དག་གིས་རྣམ་པ་ཐམས་ཅད་དུ་རྣམ་པར་དག་པའི་རང་བཞིན་གྱི་མཚན་ཉིད་་ཅན་ཆོས་ཀྱི་སྐུར་གྱུར་པ་ཟག་པ་མེད་པའི་ཆོས་དེ་དག་ཀྱང་གང་ཞེ་ན། བྱང་ཆུབ་ཕྱོགས་མཐུན་ནས་རྣམ་མཁྱེན་གྱི་བར་ཡེ་ཤེས་སྡེ་ཚན་ཉེར་གཅིག་པོ་དེ་ཡིན་ལ། དེ་ཡང་ཆོས་ཉིད་ཀྱི་སྐུ་ཡིན་ནོ། །དེ་ཆོས་ཉིད་ཀྱི་སྐུ་་་་་

༄ཚོ། །ཡིན་ན། ཆོས་ཀྱི་སྐུ་ཞེས་བརྗོད་པ་ཡིན། །ཞེས་པ་དང་འགལ་ཞེ་ན། ཀྱང་གི་ཁོང་ནས་མི་འགལ་ཏེ། རྣམ་པ་ཐམས་ཅད་དུ་རྣམ་པར་དག་པའི་ངོ་བོ་ཉིད་ཆོས་ཀྱི་སྐུར་གྱུར་པ་ལ་ཟག་པ་མེད་པའི་ཡེ་་་་ཤེས་དེ་ཉིད་ཀྱང་དྷརྨ་ཏཱ་ཀཱ་ཡ་ཞེས་བྱ་བ། ཆོས་ཉིད་ཀྱི་སྐུ་ཡིན་པ་ལ་སྡེབ་སྦྱོར་གྱི་དབང་གིས་ཉིད་ཀྱི་ངོ་བོའི་རྐྱེན་ཏཱ་མི་མངོན་པར་བྱས་ནས་དྷརྨ་ཀཱ་ཡ་ཞེསེ་བྱ་བ་ཆོས་ཀྱི་སྐུ་ཞེས་བསྟན་ཏོ། །གཞན་དུ་ན་རྣམ་པ་ཐམས་་་་་་་ཅད་དུ་རྣམ་པར་དག་པའི་ངོ་བོ་ཉིད་ཆོས་ཀྱི་སྐུར་གྱུར་པ་ཟག་པ་མེད་པའི་ཆོས་རྣམས་ཀྱི་སྐུ་ནི་ཆོས་ཉིད་ཀྱི་སྐུ་མ་ཡིན་པར་ཆོས་ཀྱི་སྐུ་ཡིན་པའི་ཕྱིར། ངོ་བོ་ཉིད་བཀག་ནས་མ་གྲུབ་པར་ཐལ། རྒྱུ་རྐྱེན་དུ་མ་སྤྱོད་པས་་་་་་་བསྐྱེད་པའི་དོན་ཡིན་པའི་ཕྱིར། འདུས་བྱས་སུ་ཐལ་བའི་ཉེས་པ་ཡོད་དོ། །དེས་ན་ངོ་བོ་ཉིད་ཀྱི་སྐུ་དང་སྐབས་འདིའི་ཆོས་སྐུ་གཉིས་དབྱེར་མེད་པས་སྐུ་གསུམ་ཁོ་ན་ཡིན་ནོ་ཞེས་ཟེར་རོ། །ངག་དོན་ནི། རྣམ་པ་་་་་་་ཐམས་ཅད་དུ་རྣམ་པར་དག་པའི་ངོ་བོ་ཉིད་ཆོས་ཀྱི་སྐར་གྱུར་པ་ཟག་པ་མེད་པའི་ཡེ་ཤེས་རྣམས་ཆོས་ཅན། ཁྱོད་ཆོས་ཉིད་ཀྱི་སྐ་ཡིན་པ་ལ་ཆོས་ཀྱི་སྐུ་ཞེས་བརྗོད་པ་ཡིན་ཞེས་པའི་ལུང་གིས་མི་གནོད་དེ། ཁྱོད་ཆོས་ཉིད་་་་ཀྱི་སྐུ་ཡིན་པ་ལ་ཉིད་ཀྱི་རྐྱེན་མི་མངོན་པར་བྱས་ནཐེ་་ཆོཪྴ་སྐུར་བསྟན་པ་ཡིན་པའི་ཕྱིར་རོ། །ཉི་ཁྲི་སྣང་བའི་ལུགས་སོ། །རྒོསེར་གླིང་པ་ལྟར་ན། ཐུབ་པའི་ངོ་བོ་ཉིད་སྐུ་ནི། །ཞེས་བྱ་བ་ལ་སོགས་པ་དང་བྱང་ཆུབ་་་་་

ཕྱོགས་མཐུན་ཚད་མེད་དང་ཞེས་བྱ་བ་ལ་སོགས་པ་གཉིས་བརྗོད་བྱའི་དོན་གཅིག་སྟེ་གཉིས་གས་ངོ་བོ་ཉིད་ཀྱི་སྐུ་ཁོ་ན་ཆོས་ཀྱི་སྐུ་ཉིད་དུ་འཆད་དོ་ཞེས་ཟེར་རོ། །གཉིས་པ་དེ་མི་འཐད་པར་འདོད་པ་ནི། གོང་གི་དམ་་་་་་་བཅའ་དེ་མི་འཐད་པར་འདོད་པ་གཞན་ན་རེ། ཆོས་ཉིད་ཀྱི་སྐུ་དང་ཆོས་ཀྱི་སྐུ་དེ་རྒེཉིས་དབྱེར་མེད་ཅིང་སྐུ་གསུམ་དུ་གྲངས་ངེས་པ་དེ་དག་གི་ལྟར་ན། ཞི་ལྷག་ཟུང་འབྲེལ་དུ་ཡོད་པའི་རྣལ་འབྱོར་པས་དཔྱད་མི་བཟོད་་་་་་པའི་ཀུན་རྫོབ་ཏུ་དོན་ཁྱད་པར་ཅན་ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུའི་སྣང་བ་བསྐྱེད་པའི་སྒོ་ནས་གདུལ་བྱ་ལ་ཐོག་མར་ཆོས་སྟོན་པ་དང་། སོགས་པ་བར་དུ་ལམ་ལ་འགོད་པ་དང་། མཐར་འབྲས་བུ་ལ་་་་་་་འགོད་པའི་དོན་གྱི་བྱ་བ་མཛད་པ་སྤངས་པ་ཟག་པའི་ཕུང་པོ་མ་ལུས་པ་གནས་གྱུར་པས་ཟག་མེད་དུ་གྱུར་པ། ངོ་བོ་གཟུང་འཛིན་གཉིས་སུ་མེད་མེད་པའི་སེམས་དང་སེམས་ལས་བྱུང་བའི་ཡེ་ཤེས་སངས་རྒྱས་ཀྱི་ས་ལ་་་་་་་གདོན་མི་ཟ་བར་ཁས་བླངས་དགོས་པ་རྣམས་སྐུ་གསུམ་དུ་ཇི་ལྟར་བསྡུ། དབྱིངས་རང་བཞིན་གྱིས་རྣམ་པར་དག་པ་ལ་སྤང་བྱ་གློ་བུར་གྱི་དྲི་མ་མཐའ་དག་གིས་དག་པའི་ཟག་པ་མེད་པའི་དབྱིངས་ན་སངས་རྒྱས་རྣམས་ནམ་་་མཁའ་ལྟར་དབྱེར་མེད་རོ་གཅིག་པའི་ཕྱིར་ངོ་བོ་ཉིད་ཀྱི་སྐུར་འདུས་སོ་ཞེ་ན། འོ་ན་ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ་གཉིས་ཀྱང་དེར་འདུས་པས་ངོ་བོ་ཉིད་ཀྱི་སྐུ་གཅིག་པུར་འགྱུར་ལ། འདོད་ན་སྐུ་གསུམ་དུ་་་

༄༅། །གྲངས་ངེས་པར་འགལ་ལོ་ཞེས་ཟེར་རོ། །གསེར་གླིང་པ་ལྟར་ན། སྐུ་བཞིར་འདོད་པ་གཞན་དག་ན་རེ། ངོ་བོ་ཉིད་ཀྱི་སྐུ་ལ་ཆོས་ཀྱི་སྐུའི་དབྱེ་བས་མ་ཕྱེ་བ་དེ་དག་གི་ལྟར་ན། རྣལ་འབྱོར་པའི་ཀུན་་་་རྫོབ་སྟེ་རྫོགས་པའི་སངས་རྒྱས་ལ་སོགས་པའི་ཐ་སྙད་ལ་སོགས་པའི་དབང་གིས་གདུལ་བྱ་རྣམས་ཀྱི་བསམ་པ་ཇི་ལྟ་བ་བཞིན་དུ་དོན་ཁྱད་པར་ཅན་ངེས་པར་ལེགས་པ་དང་མངོན་པར་མཐོ་བའི་སྣང་བ་བསྐྱེད་པ་སྟེ་ཤེས་པ་་་་་་ཐོབ་པའི་དབང་གིས་ཟག་པ་དང་བཅས་པའི་ཕུང་པོའི་གནས་ལྡོག་ཅིང་ཡོངས་སུ་གྱུར་པས། ཟག་པ་མེད་པར་གྱུར་པ་ཉིད་ཀྱིས་གཞན་དོན་ནུས་པ་ཉིད་དུ་ཡང་འཁྲུངས་ཏེ་ཆོས་སྟོན་པ་ལ་སོགས་པའི་ངོན་གྱི་བྱ་བ་མཛད་པ་་་གཉིས་སུ་མེད་པའི་སེམས་དང་སེམས་ལས་བྱུང་བ་གདོན་མི་ཟ་བར་ཁས་བླངས་དགོས་པ་རྣམས་གཞན་གྱི་དོན་འདོད་པ་རྣམས་ཀྱིས་ངེས་པར་འདོད་པར་བྱའོ། །གཞན་དུ་ན་རྟེན་མེད་པ་ཉིད་ཀྱིས་ན་གཞན་གྱི་དོན་མེད་་་་་་་པར་ཐལ་བར་འགྱུར་རོ། །དེས་ན་ཇི་ལྟར་བསྡུས་ཏེ་མ་ཡིན་པ་ཁོ་ན་ཡིན་ཏེ། ངོ་བོ་ཉིད་ཀྱི་སྐུ་དང་ཆོས་ཀྱི་སྐུ་དག །ཡེ་ཤེས་ཀྱི་བདག་ཉིད་ཅན་དང་སངས་རྒྱས་ཀྱི་སྤྱོད་ཡུལ་ཅན་ཡིན་པར་མཚུངས་ན་ཡང་། འགྲོ་་་་་་བའི་དོན་མཛད་པའི་སེམས་དང་སེམས་ལས་བྱུང་བའི་བདག་ཉིད་ཀྱི་ཆོས་སྐུ་དང་ངོ་བོ་ཉིད་སྐུ་གཉིས་བྱེ་བྲག་མེད་ན་འགྲོ་བའི་དོན་མཛད་པའི་སེམས་དང་སེམས་ལས་བྱུང་བ་མི་འཐད་དོ་ཞེས་ཟེར་རོ། །ཆོས་བཤེས་ལྟར་་་་་

ན་།་ དམ་འཆའ་སྔ་མ་འགོག་པ་གཞན་དག་ན་རེ། གལ་ཏེ་ངོ་བོ་ཉིད་ཀྱི་སྐུ་དང་ཆོས་ཀྱི་སྐུ་ནི་ཆོས་དང་ཆོས་ཅན་ཡིན་ལ་དེ་དག་ཀྱང་དབྱེར་མེད་པ་དེ་དག་གི་ལྟར་ན། རྣམ་པ་ཐམས་ཅད་དུ་སྤྲོས་པ་དང་བྲལ་བས་་་་་་་གནས་གྱུར་པའི་ཡེ་ཤེས་གཟུང་འཛིན་གཉིས་སུ་མེད་པ་སྒྱུ་མ་ཙམ་དུ་སྣང་བའི་ངོ་བོའི་འགྲོ་བའི་དོན་མཛད་པ་རྣམས་མེད་པར་འགྱུར་ཏེ། དེ་ཡོད་ན་ནི་ཡང་ངོ་བོ་ཉིད་ཀྱི་སྐུ་མེད་པར་འགྱུར་བས། དེས་ན་ངོ་བོ་ཉིད་ཀྱི་སྐུ་་་མི་བརྗོད་པར་ཡེ་ཤེས་ཀྱི་སྐུ་དང་། ལོངས་སྤྱོད་རྫོགས་པའི་སྐུ་དང་། སྤྲུལ་པའི་སྐུ་གསུམ་དུ་འཇོག་ཅིང་དེ་དག་ཐམས་ཅད་ཀྱང་དོན་དམ་པར་མ་སྐྱེས་པར་བརྗོད་ལ། དོན་དམ་པར་མ་སྐྱེས་པ་དེ་སྐུ་གཅིག་ཏུ་ག་ལ་་་་་་་ཞིག་བཞག་ཅེས་ཟེར་རོ། །གསུམ་པ་ནི། ཟེར་རོ། །གང་གིས་ན། རྩ་བའི་དགོངས་པ་སྐུ་གསུམ་དུ་འདོད་པ་ཁ་ཅིག་གིས་སོ། །ཇི་ལྟར་ན། སངས་རྒྱས་ཀྱི་སྐུ་ནི་ངོ་བོ་ཉིད་དང་། ལོངས་སྤྱོད་རྫོགས་པ་དང་།སྤྲུལ་པའི་སྐུ་གསུམ་ཁོ་ནར་གྲངས་ངེས་པ་ཡིན་ཏེ། སྐུ་གསུམ་དང་བཞིར་ངེས་པ་གང་རུང་གཅིག་ཡིན་པ་གང་ཞིག །སྐ་བཞིར་ངེས་པ་ཡིན་ན། ངོ་བོ་ཉིད་ལོངས་སྤྱོད་བཅས་དང་། །ཞེས་བྱ་བ་ལ་སོགས་པའི་ཚིག་་་་་ལེའུར་བྱས་པ་ལས་ངོ་བོ་ཉིད་ཅེས་བྱ་བའི་སྒྲའི་མཇུག་རྩེགས་སུ་ཆོས་ཀྱི་སྐུ་ཞེས་བྱ་བའི་སྒྲ་འབྱུང་དགོས་པ་གང་ཞིག །སྡེའི་མཇུག་ཐོགས་སུ་དེའི་སྒྲ་མ་བྱུང་བས་སོ། །འོ་ན། ཚིག་ལེའུར་བྱས་པ་ལས་ཆོས་སྐུ་ཞེས་་་་་་་

༄༅། །གསུངས་པའི་དོན་གང་ཡིན་ཞེ་ན། དེའི་དོན་ནི། ངོ་བོ་ཉིད་དང་ལོངས་སྤྱོད་རྫོགས་པ་དང་སྤྲུལ་པའི་སྐུ་དང་ཕྲིན་ལས་མཛད་པ་སྟེ་རྣམ་པ་བཞིའི་སྒོ་ནས་བརྒྱད་པ་ཆོས་སྐུ་རྒྱས་པར་འཆད་ཅེས་པ་ཡིན་ཏེ།མངོན་རྟོགས་གཞན་བདུན་གྱི་སྐབས་བཞིན་ནོ་ཞེས་ཟེར་རོ། །གསེར་གླིང་པ་ལྟར་ན། སྐུ་གསུམ་དུ་འདོད་པ་ཁ་ཅིག་ན་རེ། ངོ་བོ་ཉིད་ལོངས་རྫོགས་བཅས་དང་། །ཞེས་བྱ་བ་ལ་སོགས་པའི་ཚིག་ལེའུར་བྱས་པ་་་་་་་ལས་ངོ་བོ་ཉིད་ཅེས་པའི་སྒྲའི་མཇུག་ཐོགས་སུ་ཆོས་ཀྱི་སྐུ་ཞེས་པའི་སྒྲ་མི་འབྱུང་ཞིང་མ་སྨོས་པས་སྐུ་ནི་ངོ་བོ་ཉིད་དང་ལོངས་སྤྱོད་རྫོགས་པ་དང་སྤྲུལ་པའི་སྐུ་དང་གསུམ་ཁོ་ན་ཡིན་ལ། སངས་རྒྱས་ཁོ་ནའི་མངོན་སུམ་གྱི་་་་་་་ཡུལ་ཡིན་པ་ཉིད་ཀྱིས་ན། ངོ་བོ་ཉིད་ཀྱི་སྐུ་དང་ཆོས་ཀྱི་སྐུ་གཉིས་གཅིག་ཏུ་སྨོས་པ་རིགས་ཀྱིས་ངོ་བོ་ཉིད་ལ་སོགས་པའི་སྐུ་ལས་ཆོས་ཀྱི་སྐུ་ལོགས་ཤིག་ན་ཡོད་པ་མ་ཡིན་ནོ་ཞེས་ཟེར་རོ། །ཆོས་བཤེས་ལྟར་ན། སྐུ་ནི་ངོ་བོ་ཉིད་དང་ལོངས་སྤྱོད་རྫོགས་པ་དང་སྤྲུལ་སྐུ་གསུམ་ཁོ་ན་ཡིན་ཏེ། དེ་དག་གལ་ཏེ་སྐུ་བཞི་ཡིན་ན། ཚིག་ལེའུར་བྱས་པ་ལས་ངོ་བོ་ཉིད་ཅེས་བྱ་བའི་མཇུག་ཐོགས་སུ་ཆོས་ཀྱི་སྐུ་ཞེས་པའི་སྒྲ་འབྱུང་དགོས་པ་གང་ཞིག །དེའི་མཇུག་ཐོགས་སུ་དེའི་སྒྲ་མ་བྱུང་བས་སོ། །རྣམ་པ་བཞིར་ནི་ཡང་དག་བརྗོད། །ཅེས་པའི་བཞི་ནི་ཕྲིན་ལས་དང་བཞི་ཡིན་ནོ་ཞེས་ཟེར་རོ། །བཞི་པ་ནི། རྩ་བའི་དགོངས་པ་སྐུ་བཞིར་འདོད་པ་གཞན་དག་ན་རེ་་་་

ཕྲིན་ལས་དང་ཆོས་སྐུ་ལྷན་ཅིག་སྦྱར་བའི་དགོས་པ་ཉེ་བར་བསྟན་པའི་ཤུགས་ཀྱིས། ངོ་བོ་ཉིད་ལོངས་རྫོགས་བཅས་ཞེས་པ་ལ་སོགས་པའི་ཚིག་ལེའུར་བྱས་པ་སྦྱར་བའི་ངོར་ཡེ་ཤེས་ཁོ་ན་དང་མཛད་པ་ལྷན་ཅིག་སྦྱར་བའི་་་ཕྱིར་།་ ངོ་བོ་ཉིད་ལོངས་རྫོགས་བཅས་དང་། །ཞེས་བྱ་བ་ལ་སོགས་པ་དེ་སྐད་དུ་གསུངས་པ་ཡིན་པས་ངོ་བོ་ཉིད་ཅེས་པའི་མཇུག་ཐོགས་སུ་ཆོས་ཀྱི་སྐུ་ཞེས་པའི་སྒྲ་མ་བྱུང་བ་དེ་སྐུ་གསུམ་དུ་བཞག་པའི་སྒྲུབ་བྱེད་དུ་མི་་་་་་་རུང་ངོ་། །ཆོས་སྐུ་དང་ཕྲིན་ལས་ལྷན་ཅིག་སྦྱར་བའི་དགོས་པ་གང་ཞེ་ན། དེ་གཉིས་ལྷན་ཅིག་སྦྱར་བས་མཛད་པ་ཐམས་ཅད་ཆོས་སྐུའི་མཛད་པར་ཤེས་པར་བྱའོ། །འོ་ན་རྒྱས་བཤད་དུ་ཡང་ཆོས་སྐུ་དེ་སྤྲུལ་སྐུའི་རྗེས་་་་སུ་སྟོན་རིགས་སོ་ཞེ་ན། མ་ཡིན་ཏེ། སྐུ་ནི་གཙོ་བའི་རིམ་གྱིས་བསྟན་རིགས་ཡིན་པའི་ཕྱིར་དང་། ངོ་བོ་ཉིད་ཀྱི་སྐུ་དང་ཡེ་ཤེས་རྣམས་ཆོས་ཉིད་དང་ཆོས་ཅན་དུ་བསྟན་པའི་འབྲེལ་པ་བསྒྲུབ་པའི་ཕྱིར་རོ། །རྒྱས་་་་་་་བཤད་དུ་ངོ་བོ་ཉིད་སྐུའི་མཇུག་ཐོགས་སུ་ཆོས་སྐུ་བསྟན་པ་ཡིན་ནོ། །རྒྱུ་མཚན་དེའི་ཕྱིར་འདི་ལས་ཕྱོགས་གཞན་གསང་སྔགས་ནས་སྐུ་བཞིར་གསུངས་པ་ཐམས་ཅད་ཀྱང་མི་འགལ་བར་འགྱུར་ཞེས་ཟེར་རོ། །ཁ་ཅིག་ན་་རེ་།་ ངོ་བོ་ཉིད་ཀྱི་སྐུ་དང་། རྟོགས་པ་ཆོས་ཀྱི་སྐུ་དང་ལོངས་སྐུ་ལ་ས་བཅུ་པའི་བྱང་ཆུབ་སེམས་དཔའ་ཁོ་ན་ལ་ཆོས་སྟོན་པ་ལོངས་སྤྱོད་རྫོགས་པ་ཆེན་པོ་དང་། ས་དང་པོ་ཡན་ཆད་ཀྱི་བྱང་སེམས་ལ་ཡང་སྣང་བ་ལོངས་

༄༅། །སྐུ་ཕལ་པ་དང་། སྤྲུལ་སྐུ་སྟེ་ལྔའོ་ཞེས་ཟེར་རོ། །ཡང་ཁ་ཅིག་ན་རེ། སྤྲུལ་སྐུ་ལ་རྣམ་པར་སྨིན་པའི་སྤྲུལ་སྐུ། མཆོག་གི་སྤྲུལ་སྐུ་དང་། རྣམ་པར་སྨིན་པ་མ་ཡིན་པའི་གཟིངས་དང་ཟམ་པ་ལ་སོགས་པར་སྤྲུལ་པ་སྤྲུལ་སྐུ་ཕལ་པ་སྟེ་ལྔའོ་ཞེས་ཟེར་རོ། །རྩ་བའི་དགོངས་པ་ཕྱོགས་གསུམ་པ་འཐད་དོ། །མདོར་ན་གདུལ་བྱའི་ངོར་སྐུ་གྲངས་མེད་དབྱེ་རུང་ལ་སངས་རྒྱས་རང་སྣང་ལ་དབྱིངས་རང་བཞིན་གྱིས་རྣམ་པར་དག་་་པ་ལ་སྤང་བྱ་གློ་བུར་གྱི་དྲི་མ་མཐའ་དག་གིས་དག་པའི་ཟག་པ་མེད་པའི་དབྱིངས་ན་སངས་རྒྱས་རྣམས་ནམ་མཁའ་ལྟར་ལུས་མེད་ཅིང་རོ་གཅིག་ཏུ་གྱུར་པས་ཆོས་ཉིད་ཀྱི་སྐུ་འབའ་ཞིག་ཡིན་ལ། ཆོས་ཉིད་ཀྱི་སྐུ་དེ་ཡང་་་་་་་འཕགས་པ་ཀླུ་སྒྲུབ་ཀྱི་ཞལ་སྔ་ནས། གཅིག་མིན་དུ་མ་མ་ཡིན་བདག་དང་གཞན་ལ་ཕན་པ་ཕུན་ཚོགས་ཆེན་པོ་གཞིར་གྱུར་པ། །དངོས་མེད་དངོས་པོ་ཡོད་པ་མ་ཡིན་མཁའ་ལྟར་རོ་གཅིག་རྟོགས་པར་དཀའ་བའི་རང་་་་་་་བཞིན་ཅན། །གོས་པ་མེད་ཅིང་མི་འགྱུར་ཞི་ལ་མི་མཉམ་མཉམ་པའི་ཁྱབ་པ་ཅན་དེ་སྤོས་མེད་པ། །སོ་སོ་རང་རིག་རྒྱལ་བ་རྣམས་ཀྱི་ཆོས་སྐ་དཔེ་མེད་གང་ཡིན་དེ་ལ་བདག་ཕྱག་འཚལ། །ཞེས་པ་བཞིན་ནོ། །འོ་ན་ལོངས་སྤྲུལ་རྣམས་སངས་རྒྱས་མ་ཡིན་ནེམ་ཞེ་ན། སངས་རྒྱས་རང་སྣང་ལ་མ་ཡིན་རྨེ། འོ་ན་ཅི་ཞེ་ན། སངས་རྒྱས་ཀྱི་སྔོན་གྱི་སྨོན་ལམ་དེང་ཐུགས་རྗེའི་མཐུས་དཔག་བསམ་གྱི་ཤིང་དང་། ཡིད་བཞིན་གྱི་ནོར་བུ་་་་་

བཞིན་དུ་གདུལ་བྱ་ལས་དག་པ་རྣམས་ལ་ལོངས་སྤྲུལ་ལ་སོགས་པའི་རྣམ་པ་སྣང་བས། དེ་རྣམས་ཀྱི་ངོ་བོར་སངས་རྒྱས་ཡིན་ཏེ། ཡིད་བཞིན་ནོར་བུ་དཔག་བསམ་ཤིང་། །ཇི་ལྟར་རེ་བ་ཡོངས་སྐོང་བ། །དེ་བཞིན་་་གདུལ་བྱའི་སྨོན་ལམ་གྱི། །དབང་གིས་རྒྱལ་བའོ་སྐུར་སྣང་ངོ་། །ཞེས་གསུངས་དང་། རྒྱུད་བླ་མ་ལས། ཇི་ལྟར་བཻཌཱུརྱ་ས་གཞི་གཙང་མ་ལ། །ལྷ་དབང་ལུས་ཀྱི་གཟུགས་བརྙན་འཆར་བ་ལྟར། །དེ་བཞེན་་་་་་་འགྲོ་སེམས་ས་གཞི་གཙང་མ་ལ། །ཐུབ་པའི་དབང་པོའི་སྐུ་ཡི་གཟུགས་བརྙན་འཆར། །ཞེས་མཐའ་ཡས་སོ། །ཉོན་མོངས་པ་མེད་པ་དང་སྨོན་ནས་མཁྱེན་པ་ཁྱད་པར་དུ་བཤད་པ་ལ་གཉིས་ལས། དང་པོ་ཉོན་་་་་་་མོངས་པ་མེད་པ་ནི། ཉན་ཐོས་ཉོན་མོངས་མེད་པའི་ལྟ། །མི་ཡི་ཉོན་མོངས་ཡོངས་སྤོང་ཉིད། །གྲོང་སོགས་སུ་དེའི་ཉོན་མོངས་རྣམས། །རྒྱུན་གཅོད་རྒྱལ་བའི་ཉོན་མོངས་མེད། །ཅེས་བྱ་བས་གསུངས་པ་ལ་་་་་་་གསུམ་ལས། མཚམས་སྦྱར་བ་ནི། ཉོན་མོངས་པ་མེད་པ་ཉན་རང་གི་ཏིང་ངེ་འཛིན་ལས་ཉོན་མོངས་པ་མེད་པ་སངས་རྒྱས་ཀྱི་ཏིང་ངེ་འཛིན་ཁྱད་པར་དུ་འཕགས་པ་བསྟན་པར་བྱ་བའི་ཕྱིར། བྱམས་མགོན་གྱིས་བར་་་་སྐབས་ཀྱི་ཚིགས་སུ་བཅད་པ་གཅིག་གསུངས་སོ། །ངག་དོན་ནི། ཚིགས་བཅད་འདི་ཆོས་ཅན། ཁྱོད་ལ་དོན་ཡོད་དེ། ཁྱོད་ལ་བརྟེན་ནས་དེ་གཉིས་ཀྱི་ཁྱད་པར་ཤེས་པའི་ཕྱིར་རོ། །བསྡུས་དོན་ནི། ཉོན་་་་་་་

༄ཚོ། །མོངས་པ་མེད་པའི་ཉན་ཐོས་ཀྱི་ཏིང་ངེ་འཛིན་ཆོས་ཅན། ཉོན་མོངས་པ་མེད་པའི་སངས་རྒྱས་ཀྱི་ཏིང་ངེ་འཛིན་ལས་དམན་ཏེ། དམིགས་རྐྱེན་མི་བྱེད་པའི་སྒོ་ནས་བདག་ལ་ལྟ་བའི་མིའི་ཉོན་མོངས་པ་སྤོང་་་བ་ཡིན་གྱི། ཕ་རོལ་པའི་རྒྱུད་ལ་དམིགས་ནས་ཉོན་མོངས་པ་མ་ལུས་པར་སྤོང་མི་ནུས་པའི་ཕྱིར་རོ། །སྙེན་མོངས་པ་མེད་པའི་རྒྱལ་བ་དེ་བཞིན་གཤེགས་པའི་ཏིང་ངེ་འཛིན་ཆོས་ཅན། ཉོན་མོངས་པ་མེད་པའི་ཉན་་་་་་་ཐོས་ཀྱི་ཏིང་ངེ་འཛིན་ལས་ཁྱད་པར་དུ་འཕགས་ཏེ། རང་གི་གདུལ་བྱ་མཐའ་དག་གི་ཉོན་མོངས་པ་རྣམས་རྒྱུན་གཅོད་པར་བྱེད་པའི་ཕྱིར་རོ། །ཚིག་དོན་ནི། ཡོངས་སུ་སྤོང་ངོ་། །གང་གིས་ན། ཉན་རང་དགྲ་་་་་་་བཅོམ་པས་སོ། །གང་ན། རང་ལ་ལྟ་བའི་མིའི་ཉོན་མོངས་པ་སྐྱེ་བའོ། །ཇི་ལྟར་ན། བདག་མཐོང་བ་ལས་འགའ་ཞིག་གིས་ཉོན་མོངས་པ་སྐྱེ་བར་འགྱུར་ན་མི་རུང་ངོ་སྙམ་ནས་ཉོན་མོངས་སྐྱེ་བའི་དམིགས་རྐྱེན་མི་་་་བྱེད་པའི་སྒོ་ནས་སོ། །རྒྱུ་མཚན་དེའི་ཕྱིར་ན་ཉོན་མོངས་པ་མེད་པའི་ཉན་ཐོས་དང་། སོགས་པ་རང་སངས་རྒྱས་ཀྱི་ཏིང་ངེ་འཛིན་ནི་རྒྱལ་བའི་ཉོན་མོངས་པ་མེད་པའི་ཏིང་ངེ་འཛིན་ལས་དམན་པ་ཡིན་ནོ། །རྒྱུན་དྲུང་་་་་ནས་འབྱིན་པར་མཛད་པ་ཡིན་ནོ། །གང་གིས་ན། དེ་བཞིན་གཤེགས་པས་སོ། །གང་ན། རང་གི་གདུལ་བྱ་སྐྱེ་བོ་མཐའ་དག་གི་ཉོན་མོངས་པའོ། །ཇི་ལྟར་ན། གྲོང་དང་གྲོང་ཁྱེར་ལ་སོགས་པར་བྱོན་ནས་་་་་་་

མཐོང་བ་ཙམ་གྱིས་ཉོན་མོངས་པ་རྣམས་རྒྱུན་ཆད་པར་གྱུར་ཅིག་ཅེས་ལྷག་པར་ཐུགས་བརྩེ་བའི་སྒོ་ནས་སོ། །རྒྱུ་མཚན་དེའི་ཕྱིར་ན་ཉོན་མོངས་པ་མེད་པའི་དེ་བཞིན་གཤེགས་པའི་ཏིང་ངེ་འཛིན་ཉོན་མོངས་པ་མེད་པའི་་་་་་་ཉན་ཐོས་ཀྱི་ཏིང་ངེ་འཛིན་ལས་ཁྱད་པར་ཏུ་འཕགས་པ་ཡིན་ཏེ། མདོ་སྡེ་རྒྱན་ལས། སེམས་ཅན་དག་ནི་ཐམས་ཅད་ཀྱི། །ཉོན་མོངས་མ་ལུས་ཐམས་ཅད་འདུལ། །ཉོན་མོངས་འདུལ་མཛད་ཉོན་མོངས་ལ། །བརྩེར་བཅས་ཁྱོད་ལ་ཕྱག་འཚལ་ལོ། །ཞེས་གསུངས་པ་བཞིན་ནོ། །སྨོན་ནས་མཁྱེན་པ་ཁྱད་པར་དུ་བཤད་པ་ནི། སངས་རྒྱས་སྨོན་ལམ་མཁྱེན་པ་ནི། །ལྷུན་གྱིས་གྲུབ་དང་ཆགས་སྤངས་དང་། །ཐོགས་པ་མེད་་དང་རྟག་གནས་དང་། །འདྲི་བ་ཀུན་ལན་འདེབས་པར་བཞེད། །ཅེས་བྱ་བས་གསུངས་པ་ལ་གསུམ་ལས། མཚམས་སྦྱར་བ་ནི། ཉན་ཐོས་དང་། ལ་སོགས་པ་རང་སངས་རྒྱས་ཀྱི་སྨོན་ནས་ཤེས་པ་བས དེ་་་་བཞིན་གཤེགས་པའི་སྨོན་ནས་མཁྱེན་པ་ཁྱད་པར་དུ་འཕགས་པར་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ་གཅིག་གསུངས་སོ། །ངག་དོན་ནི། ཚིགས་བཅད་འདི་ཆོས་ཅན་ཁྱོད་ལ་དོན་ཡོད་དེ། ཁྱོད་ལ་་་་་་་བརྟེན་ནས་དེ་གཉིས་ཀྱི་ཁྱད་པར་ཤེས་པའི་ཕྱིར་རོ། །བསྡུས་དོན་ནི། སངས་རྒྱས་ཀྱི་སྨོན་ནས་མཁྱེན་པ་ཆོས་ཅན། ཉན་རང་གི་སྨོན་ནས་ཤེས་པ་ལས་ཁྱད་པར་དུ་འཕགས་ཏེ། ལྷུན་གྱིས་གྲུབ་པ་དང་ཆགས་པ་མ་

༄ཚོ། །ལུས་པར་སྤངས་པ་དང་ཤེས་བྱ་ཐམས་ཅད་ལ་ཐོགས་པ་མེད་པ་དང་ཐུགས་མཉམ་བཞག་ལ་རྟག་ཏུ་གནས་པ་དང་མཁའ་མཉམ་གདུལ་བྱས་འདྲི་བ་ཀུན་གྱི་ལན་ཅིག་ཅར་འདེབས་ནུས་པའི་ཕྱིར་རོ། །ཚིག་དོན་ལ་དངོས་སུ་དེ་བཞིན་གཤེགས་པའི་སྨོན་ནས་མཁྱེན་པ་ཁྱད་པར་ལྔ་ལྡན་དུ་བསྟན་པ་དང་། ཤུགས་ལ་ཉན་རང་གི་སྨོན་ནས་ཤེས་པ་ཁྱད་པར་ལྔ་དང་བྲལ་བར་བསྟན་པ་གཉིས་ལས། དང་པོ་ནི། སློབ་དཔོན་་་་་་་ལྟར་ན། དེ་བཞིན་གཤེགས་པའི་སྨོན་ནས་མཁྱེན་པ་ནི་འབད་རྩོལ་གྱི་མཚན་མ་མེད་པར་རང་གི་ངང་གིས་འཇུག་པས་ལྷུན་གྱིས་གྲུབ་པ་དང་། དངོས་པོ་ལ་མངོན་པར་མ་ཞེན་པས་གཟུགས་ལ་སོགས་པ་ལ་ཆགས་པ་་་་་་དང་བྲལ་བ་དང་། སྒྲིབ་གཉིས་བག་ཆགས་དང་བཅས་པ་སྤངས་པས་ཤེས་བྱ་ཐམས་ཅད་ལ་ཐོགས་པ་མེད་པ་དང་། གཞན་དོན་དུ་གདུལ་བྱའི་འཁོར་བ་ཇི་སྲིད་མ་སྟོངས་ཀྱི་བར་དུ་གནས་པའི་ཕྱིར་རྟག་ཏུ་གནས་པ་་་་་་་དང་་།་ ཇི་ལྟར་བཞེད་པ་བཞིན་དུ་སོ་སོ་ཡང་དག་པར་རིག་པ་བཞི་བརྙེས་པས་འདྲི་བའི་ལན་འདེབས་པར་མཛད་པར་བཞེད་པས་ཉན་རང་གི་སྨོན་ནས་ཤེས་པ་བས་འཕགས་པ་ཡིན་ནོ། །འཕགས་པ་ལྟར་ན། རང་་་་་གི་ངང་གིས་འཇུག་པས་ལྷུན་གྱིས་གྲུབ་པ་དང་། རྒྱུན་མི་ཆད་པས་ཆགས་པ་སྤངས་པ་དང་། ཤེས་བྱ་ཐམས་ཅད་ལ་འཇུག་པས་ཐོགས་པ་མེད་པ་དང་། ཐུགས་རྟག་ཏུ་མཉམ་པར་བཞག་པས་གནས་པས་རྟག་ཏུ་་་་་་་

གནས་པ་དང་། ཞུས་པའི་ལན་ཐམས་ཅད་འདེབས་པར་མཛད་པའོ། །མདོ་སྡེ་རྒྱན་ལས། ལྷུན་གྱིས་གྲུབ་ཅིང་ཆགས་མི་མངའ། །ཐོགས་པ་མི་མངའ་རྟག་པར་ནི། །མཉམ་པར་བཞག་ཅིང་འདྲི་ཀུན་གྱི། །ལན་ལྡོན་ཁྱོད་ལ་ཕྱག་འཚལ་ལོ། །ཞེས་གསུངས་སོ། །གཉིས་པ་ནི། ཉན་ཐོས་དང་། སོགས་པ་རང་སངས་རྒྱས་ཀྱི་སྨོན་ནས་ཤེས་པ་ནི་འབད་རྩོལ་གྱི་མཚན་མ་མེད་པ་ཉིད་དུ་རང་གི་ངང་གིས་འཇུག་པ་ལས་་་་་་་བཟློག་པ་འབད་རྩོལ་གྱི་མཚན་མ་དང་བཅས་པ་ཉིད་ཀྱིས་ལྷུན་གྱིས་གྲུབ་པ་མ་ཡིན་ནོ། །ཕྱི་མ་རྣམས་དེས་རིགས་འགྲེའོ། །བརྒལ་ལན་གྱིས་གཏན་ལ་དབབ་པ་ལ། ཆོས་སྐུ་རྟག་པ་ལ་རྩོད་པ་སྤོང་བ་དང་། ཁྱབ་་་རྟག་གཉིས་ཀ་ལ་རྩོད་པ་སྤང་བ་གཉིས་ལས། དང་པོ་ལ་གཉིས་ཀྱི་རྩོད་པ་འགོད་པ་ནི། རྫོགས་པའི་སངས་རྒྱས་ཤཱཀྱ་ཐུབ་པ་ཆོས་ཅན། རྟག་ཏུ་དངོས་སུ་སེམས་ཅན་སྨིན་པའི་དོན་མཛད་པར་ཐལ། དུས་རྟག་ཏུ་་་་ཐུགས་རྗེ་ཆེན་པོ་ནི་ངོ་བོ་ཉིད་ཀྱི་ཆོས་སྐུ་ལ་བཞུགས་པའི་ཕྱིར་རོ་ཞེ་ན། ལན་ལ་གཉིས་ལས། མཚམས་སྦྱར་བ་ནི། དེའི་ལན་གདབ་པའི་ཕྱིར་བྱམས་མགོན་གྱིས་བར་སྐབས་ཀྱི་ཚིགས་སུ་བཅད་པ་གཉིས་གསུངས་་་་་སོ་།་ །ལན་དངོས་ནི། ཅི་མཐར་ཐུག་དེར་ཐལ་ཟེར་རམ་གནས་སྐབས་དེར་ཐལ་ཟེར། དང་པོ་ལྟར་ན། སྐྱེ་བོ་ཐམས་ཅད་བླ་མེད་རྫོགས་པའི་བྱང་ཆུབ་ཀྱི་མཐར་ཐུག་པར་བགྲོད་པ་ཡིན་པས་འདོད་པ་ཁོ་ན་ཡིན་ནོ། །

༄༧། །གཉིས་པ་ལྟར་ན། སྐལ་བ་དང་ལྡན་པའི་སེམས་ཅན་སྐུའི་དངོས་སུ་འདུལ་བའི་སྐལ་བ་དང་མི་ལྡན་པའི་སེམས་ཅན་གང་ལ་ཟེར། དང་པོ་ལྟར་ན་འདོད་དེ། སྨིན་པར་མཛད་དོ། །གང་ན།སངས་རྒྱས་ཤཱཀྱ་ཐུབ་པའི་སྐུས་དངོས་སུ་འདུལ་བའི་སྐལ་བ་དང་ལྡན་པའི་སེམས་ཅན་ནོ། །གང་གིས་ན། སངས་རྒྱས་ཤཱཀྱ་ཐུབ་པས་སོ། །གང་གི་སྒོ་ནས་ན། གཟུགས་སྐུའི་སྣང་བ་བསྐྱེད་པའི་སྒོ་ནས་སྨིན་པར་་་་་མཛད་པས་སྣང་ངོ་། །གང་ན། སངས་རྒྱས་ཀྱི་སྤྲུལ་པ་དེའོ། །གང་ལ་ན། སྐུའི་དངོས་ཀྱི་གདུལ་བྱ་སྣ་ཚོགས་པ་དེ་དང་དེ་ལའོ། །གང་གི་ཚེ་ན། བྱ་བ་ཕྲིན་ལས་མཛད་པས་ཕན་པར་གྱུར་པའི་ཚེ་ནའོ། །ཇི་ལྟར་ན། ལོངས་སྦྱོད་རྫོགས་པའི་སྐུའི་གདུལ་བྱ་གང་ལ་ལོངས་སྐུ་དང་སྤྲུལ་སྐུའི་གདུལ་བྱ་གང་ལ་སྤྲུལ་སྐུ་སོགས་སྐལ་བ་དང་འཚམས་པར་རོ། །རྒྱུ་གང་ལས་ན། སྐྱེས་བུ་དམ་པ་ལ་བརྟེན་པ་དང་དམ་པའི་ཆོས་ཉན་་་པ་དང་། ཚུལ་བཞིན་ཡིད་ལ་བྱེད་པ་ལ་སོགས་པ་དང་། སྟོན་པའི་ཡོན་ཏན་རྒྱུན་དུ་བརྗོད་པ་དང་། དེ་བཞིན་གཤེགས་པ་མཐོང་བར་སྨོན་ལམ་འདེབས་པ་ལ་སོགས་པ་སངས་རྒྱས་ཀྱི་སྐུ་མཐོང་བའི་རྒྱུ་ཡོངས་སུ་སྨིན་་པར་གྱུར་པ་ལ་བརྟེན་ནས་སོ། །ངག་དོན་ནི། སངས་རྒྱས་ཤཱཀྱ་ཐུབ་པ་ཆོས་རིཅན།— རང་གི་གདུལ་བྱར་གྱུར་པའི་སེམས་ཅན་སྨིན་པར་མཛད་དེ། གདུལ་བྱ་གང་ལ་གང་འདུལ་གྱི་སྐུ་བསྟན་ནས་མཛད་པ་རྒྱུན་མི་་་་་་་

འཆད་དུ་མཛད་པའི་ཕྱིར་རོ། །སློབ་དཔོན་ལྟར་ན། གཞན་དོན་གྱི་བྱ་བ་ཕྲིན་ལས་མཛད་དོ། །གང་གིས་ན། རྫོགས་པའི་སངས་རྒྱས་ཀྱིས་སོ། །གང་གི་སྒོ་ནས་ན། བཅོམ་ལྡན་འདས་ཀྱིས་ལོངས་སྐུ་དེ་དང་་་སྤྲུལ་སྐུ་དེར་གདུལ་བྱའི་སྣང་བ་དང་འཚམས་པར་གཟུགས་སྐུའི་སྣང་བ་བསྐྱེད་པའི་སྒོ་ནས་མཛད་དོ། །བཅོམ་ལྡན་འདས་ཀྱིས་ལོངས་སྐུ་དེ་དང་སྤྲུལ་སྐུ་དེར་གདུལ་བྱའི་སྣང་བ་དང་འཚམས་པར་སྟོན་ནུས་པའི་རྒྱུ་མཚན་་་་ཅི་ཞེ་ན། གཟུགས་ཀྱི་སྐུས་འདུལ་བའི་སེམས་ཅན་དེའི་དོན་བྱ་བའི་ཕྱིར་གང་ལ་གང་འདུལ་གྱི་སྐུ་སྟོན་པར་གྱུར་ཅིག་ཅེས་པའི་སྔོན་གྱི་སྨོན་ལམ་གྲུབ་པས་སོ། །དེས་ན་སྣང་ངོ་། །གང་ན། སངས་རྒྱས་ཀྱི་གཟུགས་ཀྱི་སྐུའོ། །ཇི་ལྟར་ན། བཅོམ་ལྡན་འདས་ཀྱི་ལོངས་སྐུའི་གདུལ་བྱ་ལ་ལོངས་སྐུ་དེ་དང་སྤྲུལ་སྐུའི་གདུལ་བྱ་ལ་སྤྲུལ་སྐུ་དེར་རོ། །གང་གི་དུས་སུ་ན། ཆོས་སྟོན་པ་དང་། ལ་སོགས་པ་ལམ་རྟེན་དང་ལམ་ལ་འགོད་པ་ལ་སོགས་པ་མཛད་ནས་ཡུན་དུ་འཕྲོད་པར་གྱུར་པ་དེའི་ཚེའོ། །གང་ལ་ན། སྐུའི་དངོས་ཀྱི་གདུལ་བྱར་གྱུར་པའི་སེམས་ཅན་གང་དང་གང་ལའོ། །རྒྱུ་གང་ལས་ན། སངས་རྒྱས་དང་། སོགས་པ་ཆོས་ལ་་་་་་་་དམིགས་པའི་སྔོན་སྐྱེད་པའི་དགེ་བའི་ས་བོན། དགེ་བའི་བཤེས་གཉེན་དང་། སོགས་པ་གྲོགས་དམ་པ་དང་ཕྲད་པས་ཡོངས་སུ་སྨིན་ཅིང་བརྟས་པར་གྱུར་པའི་རྒྱུ་ལ་བརྟེན་ནས་སོ། །སྐུས་དངོས་སུ་འདུལ་བའི་སྐལ་་་་་

༄༠། །བ་དང་མི་ལྡན་པའི་སེམས་ཅན་སྨིན་པའི་དོན་མཛད་པར་ཐལ་ཟེར་ན། ཁྱབ་པ་མ་གྲུབ་སྟེ། བཅོམ་ལྡན་འདས་ནི་དུས་ཐམས་ཅད་དུ་ཡིད་བཞིན་གྱི་ནོར་བུ་དང་དཔག་བསམ་གྱི་ཤིང་ལྟར་རྣམ་པར་མི་རྟོག་བཞིན་དུ་གཞན་དོན་མཛད་པའི་ནུས་པ་ཉེ་བར་གནས་ཀྱང་སེམས་ཅན་རང་གིས་ཆོས་སྤོང་གི་ལས་བསགས་པའི་ཉེས་པས་བསྐྱེད་པ་ལ་ཕྲིན་ལས་དངོས་སུ་འཇུག་པའི་རྒྱུ་མ་ཚང་བས་དེའི་འབྲས་བུ་སེམཆི།ས་ཅན་སྨིན་པར་་་་་་་མཛད་པ་མི་སྣང་ངོ་སྙམ་དུ་བྱམས་པས་དགོངས་པ་ཡིན་ནོ། །དེ་ཇི་ལྟར་བུ་ཞིག་སྙམ་པ་ལ་བར་སྐབས་ཀྱི་ཚིགས་སུ་བཅད་པས་དཔེའི་སྒོ་ནས་གསུངས་པ་ནི། ལྷ་ཡི་རྒྱལ་པོས་ཆར་ཕབ་ཀྱང་། །ས་བོན་མི་རུང་མི་་་་་་་འཁྲུངས་ལྟར། །སངས་རྒྱས་རྣམས་ནི་བྱོན་གྱུར་ཀྱང་། །སྐལ་བ་མེད་པས་བཟང་མི་མྱོང་། །ཞེས་བྱ་བ་གསུངས་ཏེ་འདི་ལ་གཉིས་ལས་བསྡུས་དོན་ནི། ཤེས་བྱ་ཆོས་ཅན། སངས་རྒྱས་རྣམས་བྱོན་ཀྱང་ཕྲིན་ལས་་་་དངོས་སུ་འཇུག་པའི་སྐལ་བ་མེད་པས་སྨིན་གྲོལ་ལ་སོགས་པ་འབྲས་བུ་བཟང་པོ་མི་མྱོང་སྟེ། ལྷའི་རྒྱལ་པོས་ཆར་ཕབ་ཀྱང་། ས་བོན་དུ་མི་རུང་བ་ལ་མྱུ་གུ་མི་འབྲུངས་པའི་ཕྱིར་རོ། །ཚིག་དོན་ནི། ཐོབ་པར་མི་་་་་་་འགྱུར་རོ་གང་ན། །ཐོག་མར་དམ་པའི་ཆོས་ཉན་པ་དང་། སོགས་པ་བར་དུ་ལམ་ཉམས་སུ་ལེན་པ་དང་། མཐར་འབྲས་བུ་མངོན་དུ་བྱེད་པའི་བཟང་པོའོ། །གང་གིས་ནི། གདུལ་བྱའི་ཡིད་ལ་རེ་བ་མཐའ་དག་་་་་

ཡོངས་སུ་རྫོགས་པར་མཁས་པའི་སངས་རྒྱས་རྣམས་འབྱུང་ཡང་དམ་ཆོས་ཉན་པ་ལ་སོགས་པ་སྐལ་བ་མེད་པས་སོ། །དེའི་རྒྱུ་མཚན་ཅི་ཞེ་ན། དེ་ལ་དེ་ལྟ་བུའི་མྱང་བའི་རྒྱུ་མ་ཚང་བས་སོ། །རྒྱུ་མ་ཚང་བ་ལ་འབྲས་བུ་་་་མི་འབྱུང་སྟེ། དཔེར་ན་ལྷའི་རྒྱལ་པོས་ཆར་ཕབ་ཀྱང་། ཏིལ་ལ་སོགས་པའི་ས་བོན་རུལ་བ་ལ་སོགས་པས་ས་བོན་དུ་མི་རུང་བ་ལ་མྱུ་གུ་མི་འཁྲུངས་པ་བཞིན་ནོ། །གཉིས་པ་ལ་རྩོད་པ་དང་ལན་གཉིས་ལས། དང་་་་པོ་ནི། ཡེ་ཤེས་ཀྱི་བདག་ཉིད་ཆོས་ཀྱི་སྐུ་ཆོས་ཅན། ཁྱབ་པ་མ་ཡིན་པར་ཐལ། རྣལ་འབྱོར་པ་སོ་སོར་ངེས་པའི་རྒྱུད་ལ་ཡོད་པའི་ཕྱིར། ཆོས་ཅན། རྟག་པ་མ་ཡིན་པར་ཐལ། སྐད་ཅིག་རེ་རེ་ལ་འབྱུང་བའི་་་་་་་ཕྱིར་ཞེ་ན། ལན་ནི། དེ་ལྟར་མཛད་པ་རྒྱ་ཆེའི་ཕྱིར། །སངས་རྒྱས་ཁྱབ་པར་ངེས་པར་བརྗོད། །དེ་ཉིད་ཟད་པ་མེད་པའི་ཕྱིར། །རྟག་པ་ཞེས་ཀྱང་བརྗོད་པ་ཡིན། །ཞེས་བྱ་བ་ཡིན་ཏེ། འདི་ལ་གསུམ་ལས་་་་མཚམས་སྦྱར་བ་ནི། དེ་ལྟ་བུའི་རྩོད་པ་དེའི་ལན་བྱམས་པ་མགོན་པོས་བར་སྐབས་ཀྱི་ཚིགས་སུ་བཅད་དེ་གསུངས་སོ། །བསྡུས་དོན་ལ། དང་པོའི་ལན་ནི། གོང་དུ་བསྟན་པའི་ཚུལ་དེ་ལྟར་སངས་རྒྱས་ཀྱི་མཛད་པ་་ཕྲིན་ལས་རྒྱ་ཆེ་བ་མཁའ་མཉམ་གྱི་གདུལ་བྱ་ལ་འཇུག་པའི་ཕྱིར་སངས་རྒྱས་ཀྱིས་ཁྱབ་པ་ཞེས་བརྗོད་པས་སངས་རྒྱས་ཀྱིས་དངོས་སུ་ཁྱབ་པ་མ་ཡིན་པར་ཐལ་བ་འདོད་ལ། དེའི་ཕྲིན་ལས་ཀྱིས་ཁྱབ་པ་མ་ཡིན་པར་ཐལ་བ་་

༄༅། །ལ་ཁྱབ་པ་མེད་དོ། །གཉིས་པའི་ལན་ནི། ཡེ་ཤེས་ཀྱི་བདག་ཉིད་ཀྱི་ཆོས་སྐུ་དེ་ཉིད་རྒྱུན་མི་འཆད་ཅིང་ཟད་པ་མེད་པའི་ཕྱིར་དེ་རྟག་པ་ཞེས་བརྗོད་པ་ཡིན་པས་ཐེར་ཟུག་གི་རྟག་པ་མ་ཡིན་པར་ཐལ་ཟེར་ན་འདོད་།་ རྒྱུན་གྱི་རྟག་པ་མ་ཡིན་པར་ཐལ་ཟེར་ན་མ་ངེས་སོ། །ཚིག་དོན་ལ་དང་པོའི་ལན་ནི། ཐུགས་རྗེ་ཆེན་པོ་དང་མ་འདྲེས་པ་བཅོ་བརྒྱད་དང་སྨོན་ནས་མཁྱེན་པ་ལ་སོགས་པའི་སྐབས་སུ། ཇི་སྐད་བཤད་པའི་་་་་ཚུལ་དེ་ལྟར་དུས་ཐམས་ཅད་དུ་སྣང་བའི་སྒོ་ནས་བྱ་བ་ཕྲིན་ལས་མཛད་པ་རྒྱ་ཆེ་བའི་ཕྱིར་སངས་རྒྱས་ཀྱིས་ཁྱབ་པ་ཞེས་བརྗོད་དེ། དཔེར་ན་རྒྱལ་པོའི་བཀའ་རྒྱུག་པའི་ས་ཕྱོགས་རྣམས་ལ་རྒྱལ་པོས་ཁྱབ་པོ་ཞེས་བརྗོད་པ་་་་་བཞིན་ནོ། །དེས་ན་སྔར་བཞིན་འདོད་པ་དང་མ་ངེས་སོ། །གཉིས་པའི་ལན་ནི། བཅོམ་ལྡན་འདས་ནི་རྒྱུན་ཆགས་སུ་གདུལ་བྱ་འཁོར་བ་ཇི་སྲིད་པར་བཞུགས་ཀྱང་དེ་ལ་ཟད་པ་དང་རྒྱུན་ཆད་པ་མེད་པའི་ཕྱིར་སངས་་་་རྒྱས་རྟག་པ་ཞེས་བརྗོད་དོ། །དཔེར་ན་འཇིག་རྟེན་ན་རྒྱུན་རིང་དུ་གནས་པ་ལ་རྟག་ཏུ་གནས་སོ་ཞེས་བརྗོད་པ་བཞིན་ནོ། །དེས་ན་སྔར་བཞིན་དུ་འདོད་པ་དང་མ་ངེས་པ་ཡིན་ནོ། །གསུམ་པ་ལོངས་སྤྱོད་རྫོགས་པའི་་་་་སྐུ་ལ་གསུམ་ལས་མཚམས་སྦྱར་བ་ནི། གོང་དུ་བསྟན་པ་དེ་ལྟར་སྐུ་གཉིས་པ་ཆོས་ཀྱི་སྐུ་བསྟན་ནས། དེའི་རྗེས་སུ་སྐུ་གསུམ་པ་གཟུགས་ཀྱི་སྐུའི་ངོ་བོ་ཉིད་མཚན་དང་དཔེ་བྱད་བཟང་པོས་འབར་ཞིང་མཛེས་པ་ལོངས་་་་་་་

སྤྱོད་རྫོགས་པའི་སྐུ་འཆད་དོ། །དེའི་རྒྱུ་མཚན་ཅི་ཞེ་ན། ཆོས་སྐུའི་བདག་རྐྱེན་ལ་བརྟེན་ནས་ལོངས་སྤྱོད་རྫོགས་པའི་སྐུ་འབྱུང་བས་སོ། །གཉིས་པ་བསྡུས་དོན་ནི། མཚན་ནི་སུམ་ཅུ་རྩ་གཉིས་དང་། །དཔེ་བྱད་་་་་བརྒྱད་ཅུའི་བདག་ཉིད་འདི། །ཐེག་ཆེན་ཉེ་བར་ལོངས་སྤྱོད་ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེརྡེ། །ཅེས་བྱ་བ་གསུངས་པ་ལ། ཤཱནྟི་པ་ལྟར་ན། མཚན་དཔེ་གསལ་ལ་རྫོགས་པས་བརྒྱན་ཅིང་གནས་་་འོག་མིན་ཁོ་ནར་བཞུགས་པའི་གཟུགས་ཀྱི་སྐུའི་བདག་ཉིད་འདི་ནི་ཐུབ་པའི་ལོངས་སྤྱོད་རྫོགས་པའི་སྐུར་བཞེད་དོ། །ཅིའི་ཕྱིར་ལོངས་སྐུ་ཡིན་ཞེ་ན། ས་ཐོབ་པའི་བྱང་སེམས་རྣམས་དང་ལྷན་ཅིག་ཏུ་ཐེག་ཆེན་གྱི་ཆོས་ཁོ་ན་ལ་ལོངས་སྤྱོད་པའི་གཟུགས་སྐུ་ཡིན་པའི་ཕྱིར་རོ། །སློབ་དཔོན་ལྟར་ན། མཚན་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་བརྒྱན་ཅིང་གནས་འོག་མིན་ཁོ་ནར་བཞུགས་པའི་གཟུགས་སྐུ་ཆོས་ཅན།བཅོམ་ལྡན་འདས་ཀྱི་ལོངས་སྤྱོད་རྫོགས་པའི་སྐུ་ཡིན་ཏེ། འཁོར་ས་བཅུ་པ་ལ་གནས་པའི་བྱང་ཆུབ་སེམས་དཔའ་ཆེན་པོ་རྣམས་དང་ཐབས་གཅིག་ཏུ་ཐེག་ཆེན་གྱི་ཆོས་ཁོ་ནའི་ལོངས་སྤྱོད་ཀྱི་དགའ་བ་དེ་ཁ་ན་མ་ཐོ་བ་ཉེས་་་་པ་མེད་པ་ལ་རྫོགས་པར་ལོངས་སྤྱོད་པའི་སྐུ་ཡིན་པའི་ཕྱིར་རོ། །དེ་ལྟར་ཡང་མདོ་ལས། སངས་རྒྱས་བཅོམ་ལྡན་འདས་ཀྱི་སྐུ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་བརྒྱན་པ། དཔེ་བྱད་བཟང་པོ་བརྒྱད་ཅུས་་

༄ཚོ། །བརྒྱན་པ་བྱང་ཆུབ་སེམས་དཔའ་ཆེན་པོ་རྣམས་ལ་ཐེག་པ་ཆེན་པོའི་ཆོས་ཀྱི་ལོངས་སྤྱོད་བླ་ན་མེད་པའི་དགའ་བ་དང་བདེ་བ་དང་རབ་ཏུ་དགའ་བའི་བདེ་བ་སྟོན་པར་འགྱུར་རོ་ཞེས་གསུངས་པ་བཞིན་ནོ། །དགའ་བ་དང་བདེ་བ་དང་རབ་ཏུ་དགའ་བའི་བདེ་བ་གསུམ་ནི། མཁས་པ་རྣམས་ཀྱི་ཡིད་བདེ་བ་ཆུང་ངུ་དང་འབྲིང་དང་ཆེན་པོ་ཡིན་པར་སྙིང་པོ་མཆོག་ལས་བཤད་དོ། །མཚན་དང་དཔེ་བྱད་ཀྱི་ཁྱད་པར་ནི། སྐྱེས་བུ་་་ཆེན་པོར་མཚོན་པར་བྱེད་པས་མཚན་ཏེ་དེས་ལུས་ཀྱི་དབྱིབས་མཛེས་པར་བྱེད་པ་ཡིན་ལ། ནང་གི་ཡོན་ཏན་གསལ་བར་བྱེད་པས་དཔེ་བྱད་དེ་དེས་ལུས་ཀྱི་བྱེ་བྲག་མཛེས་པར་བྱེད་པ་ཡིན་ལ། དང་པོ་གཙོ་བོ་ཡིན་ལ་་་་་་གཉིས་པ་འཁོར་ཡིན་ཏེ། རྒྱས་པར་འོག་ཏུ་འཆད་དོ། །ལོངས་སྤྱོད་རྫོགས་པའི་སྐུའི་ངེས་པ་ལྔ་ནི་སྐུ་ངེས་པ་མཚན་དཔེས་བརྒྱན་པ། དུས་ངེས་པ་རྟག་ཏུ་རྒྱུན་མི་འཆད་པ། འཁོར་ངེས་པ་ས་བཅུ་པའི་བྱང་སེམས་་་་་ཁོ་ནས་བསྐོར་བར་སློབ་དཔོན་དང་ཆོས་བཤེས་ཀྱིས་བཤད། ཟླ་བ་གྲགས་པ་དང་ཤརྙི་པ་དང་ཨབྷ་ཡས་སར་གནས་ཀྱི་བྱང་སེམས་རྣམས་ལ་འཆད་དེ། དང་པོ་ལེགས་སོ། །ཆོས་ངེས་པ་ཐེག་ཆེན་གྱི་ཆོས་ཁོ་ན་སྟོན་་་་པ་།་ གནས་ངེས་པ་འོག་མིན་ཁོ་ནར་བཞུགས་པའོ། །འོག་མིན་ནི་གནས་གཙང་མའི་སྟེང་ན་དབང་ཕྱུག་ཆེན་པོའི་གནས་ཡོད་པ་དེར་གནས་སོ། །གཉིས་པ་རྒྱས་པར་བཤད་པ་ལ། མཚན་དང་དཔེ་བྱད་རྒྱས་པར་་་་་

བཤད་པ་གཉིས་ལས། དང་པོ་ལ་མཚན་དངོས་དང་། དེའི་རྒྱུ་གྲྭབ་པས་མཚན་འགབ་པ་དང་། མཚན་གྱི་རྒྱ་དང་གསུམ་ལས། དང་པོ་ནི། ཕྱག་ཞབས་འཁོར་ལོས་མཚན་དང་རུས་སྦལ་ཞབས། །ཞེས་བྱ་བ་་་ལ་སོགས་པ་གསུངས་ལ། མཚམས་སྦྱར་བ་ནི། མཚན་སུརྨེ་ཅུ་་་གཉིས་པོ་གང་སྨྲོན་ཞེ་ན། དེ་རྣམས་བརྒ་བླག་ཏུ་རྟོགས་པར་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ་ལྔས་གསུངས་སོ། །བསྡུས་དོན་ནི།གསུམ་དང་གཉིས་པོ་འདི་དག་ནི་མཚན་སུམ་ཅུ་རྩ་གཉིས་ཡིན་ནོ། །ཚིག་དོན་རྒྱས་བཤད་ནི། དེ་རྣམས་གང་ཞེ་ན། གདུལ་བྱས་རྟོགས་སླ་བའི་ཕྱིར། བླ་མ་སྐྱེལ་ལ་སོགས་པ་དང་། །ཞེས་བྱ་བ་ལ་སོགས་པའི་་་་ཚིགས་བཅད་དང་སྦྱར་ཏེ་བཤད་པ་ནི། ཐུབ་པས་སྔོན་བླ་མ་རྣམས་ལ་བསྐྱེལ་བ་དང་བསུ་བ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པས་བསྡུས་པ་བྱས་པས། ད་ལྟ་ཐུབ་པའི་ལོངས་སྤྱོད་རྫོགས་པ་སྐུ་འདིའི་ཞབས་ཀྱི་མཐིལ་་་་་་་གཉིས་ལ་འགྲོ་བ་འདྲེན་པའི་འཁོར་ལོ་དང་། སོགས་པ་ཆོས་ཉན་པ་དང་མེ་ཏོག་ཕུལ་བ་དང་གཙུག་ལག་ཁང་དང་མཆོད་རྟེན་གྱི་གནས་སུ་འགྲོ་བ་དང་། འཁོར་གཡོག་ཕུལ་བ་ལ་སོགས་པ་སྦྱིན་པའི་ཕར་ཕྱིན་གྱིས་་་་་་་བསྡུས་པ་བྱས་པས། ད་ལྟ་ལོངས་སྤྱོད་རྫོགས་པའི་སྐུ་འདིའི་ཕྱག་གི་མཐིལ་གཉིས་ལ་ཉོན་མོངས་གཅོད་པར་བྱེད་པ་མཚོན་ཆའི་འཁོར་ལོ་རྩིབས་སྟོང་དང་ལྡན་པ་ལྟེ་བ་མུ་ཁྱུད་དང་བཅས་པ་ཡོངས་སུ་རྫོགས་པའི་མཚན།

༄ཚོ། །དཔེར་ན་རུས་པའམ་བ་སོ་ལ་གཟུགས་སུ་རྐོས་པ་དང་འདྲ་བ་མངའོ། །ཐུབ་པས་སྔོན་བསླབ་པ་གསུམ་གྱི་སྡོམ་པ་ཡང་དག་པར་བླངས་པ་བརྟན་པོར་བསྲུངས་པས། ད་ལྟ་ཐུབ་པའི་ལོངས་སྤྱོད་རྫོགས་་་་་་་པའི་སྐུ་འདིའི་ཞབས་ཀྱི་མཐིལ་གཉིས་རུས་སྦལ་གྱི་ལྟོ་བ་བཞིན་དུ་མཉམ་པར་ས་ལ་འཇོག་ཅིང་། རྙོངས་པ་མེད་པས་ཞབས་ཤིན་ཏུ་གནས་པ་དང་། སྦྱིན་པ་དང་སྙན་པ་དང་དོན་མཐུན་པ་དང་དོན་སྤྱོད་པ་སྟེ་བསྡུ་བའི་་་་་དངོས་པོ་བཞི་ལ་བརྟེན་པས། ཕྱག་དང་ཞབས་ཀྱི་སོར་མོ་བྱ་ངང་པའི་རྒྱལ་པོའི་སོར་མོ་ལྟར་རིན་པོ་ཆེའི་དྲྭ་བས་འབྲེལ་ཞིང་སོར་གདུབ་ལ་སོགས་པ་གཞུག་ཏུ་རུང་བ། ཐུབ་པས་སྔོན་སེམས་ཅན་རྣམས་ལ་ཞབས་ཀྱིས་་་བྱོན་ཏེ་ཕྱག་གིས་བཟའ་བ་དང་བཅའ་བ་དང་བཏུང་བ་ལ་སོགས་པ་གྱ་ནོམ་པ་བྱིན་པས། ད་ལྟར་ཐུབ་པའི་ལོངས་སྐུ་འདིའི་ཕྱག་དང་ཞབས་འཇམ་པ་མཉེན་ཞིང་གཞོན་ཤ་ཆགས་པ་དང་། ཐུབ་པས་སྔོན་ཞེས་ཀུན་གྱི་་་་་་མགོར་སྦྱར། ད་ལྟ་ཐུབ་པའི་ལོངས་སྐུ་འདིའི་ཞེས་པ་ཀུན་གྱི་བར་དུ་སྦྱོར། སྦྲང་ལ་སོགས་པ་ལྡག་བ་དང་བཏུང་བ་དང་བཟའ་བ་དང་ལ་སོགས་པ་ཤིན་ཏུ་ཡང་གྱ་ནོམ་པ་བྱིན་ཏེ། དྭངས་མ་དང་ཤ་དང་ཁྲག་དང་རུས་་་་པ་དང་རྐང་དང་དྲིལ་དང་ཁུ་བ་སྟེ་ཁམས་བདུན་རྒྱས་པར་བྱས་པས། ཕྱག་གི་མཐིལ་གཉིས་དང་ཞབས་ཀྱི་མཐིལ་གཉིས་དང་ཐལ་གོང་དང་ལྟག་པའི་ཕྱོགས་མཐོ་བའི་ཕྱིར་བདུན་མཐོ་བ་དང་། གསད་པར་བྱ་བ་ལས་་་་་་

ཐར་བར་བྱས་པས། ཞབས་བཐིལ་གྱི་དཀྱུས་དང་མཐོ་མཉམ་པས་སོར་མོ་རིང་བ་ཞེས་རིན་པོ་ཆེ་གསུངས། གནོད་འཇོམས་ནས། ཕྱག་གི་མཐིལ་དང་འཚམ་པ་ཚད་དང་ལྡན་པ་སོར་མོ་མཐར་གྱིས་ཤ་རྒྱས་པ་རྩེ་མོ་་་་རྣམས་ཕྲ་བ་དེ་ལ་སོར་མོ་རིང་བ་ཞེས་གསུངས་སོ། །སྲུངས་ཏེ་སྲོག་འཚོ་བ་ལ་ཕན་བཏགས་པས་རྟིང་པའི་སྐྱོན་ཐམས་ཅད་དང་བྲལ་བ་ཚད་དང་ལྡན་པ་ཞབས་དང་འཚམ་པའི་རྟིང་པ་དང་ལྡན་པའི་ཕྱིར། རྟིང་པ་ཡངས་་་པ་སྟེ་ཞབས་ཀྱི་མཐིལ་ཐམས་ཅད་ལ་ཆ་བཞིར་བྱས་པའི་ཆ་གཅིག་རྟིང་པར་གྱུར་པ་ལ་ཚད་དང་ལྡན་པ་ཞེས་གནོད་འཇོམས་ནས་གསུངས། སོར་མོ་རིང་བ་དང་རྟིང་པ་ཡངས་པ་ནི་རན་པ་དང་རྐྱེན་དུ་བབ་པ་ཡིན་གྱི་ཧ་ཅང་་ཡང་རིང་བ་དང་ཡངས་པ་མ་ཡིན་ནོ། །སྲོག་གཅོད་པ་སྤངས་པས་སྐུ་ཁྲུ་བདུན་ཙམ་དུ་འཕགས་པས་སྐུ་ཆེ་ཞིང་ཡ་ཡོ་མེད་པས་དྲང་བ་དང་། དགེ་བའི་ཆོས་གསར་པ་ཡང་དག་པར་བླངས་པས་པུས་མོའི་ལྷ་ངའི་ཚིགས་་་་་་་དང་ལོང་མོའི་ཚིགས་ཀྱི་རུས་པ་མཐོ་བ་ནི་འབར་འབུར་ཅན་ཡིན་ལ། དེ་མི་མངོན་ཞིང་མཛེས་པར་ནུབ་པས་ཞབས་འབུར་མི་མངོན་པ་ཞེས་གནོད་འཇོམས་ནས་གསུངས་སྔོན་དེ་ལྟར་བྱས་པས་ཞབས་ཀྱི་ལོང་བུ་ཆེ་བ་་་་་་་་མཛེས་པར་ནུབ་པས་ཕྱིར་མི་མངོན་པ་དང་། དགེ་བ་ཡང་དག་པར་བླངས་པ་གོང་ནས་གོང་དུ་སྤེལ་ཆེས་སྐུའི་སྤུ་གཡས་ཕྱོགས་སུ་འཁྱིལ་ཞིང་གྱེན་དུ་ཕྱོགས་པ་སྟེ་བཅུ་ཚན་དང་པོའོ། །རིག་པ་དང་བཟོ་དང་གསོ་བ་ལ་་་་་་

༄༅། །སོགས་པ་གུས་པར་བྱས་ཏེ་བྱིན་པས་བྱིན་པ་རི་དྭགས་ཨེ་ན་ཡ་དང་ཤ་ར་བྷ་ལྟར་ཡོངས་སུ་མཉམ་ཤིང་རིམ་པར་འཚམ་ལ་ཤ་རྒྱས་ཤིང་ཟླུམ་པ་དང་། རང་དབང་བའི་ཟས་ནོར་བདོག་པ་སློང་བ་པོའི་སྐྱེ་བོ་་ལ་རེ་བ་མེད་པ་བྱིན་ཞིང་ཕྱིར་མ་སྤངས་པས་མ་བཏུད་པར་ཕྱག་གི་མཐིལ་གཉིས་ཀྱིས་པུས་མོའི་ལྷ་ང་ལ་སླེབ་པས་ཕྱག་རིང་ཞིང་ཡིད་དུ་འོང་བས་མཛེས་པ་དང་། གདུལ་བྱའི་སྐྱེ་བོ་ཐམས་ཅད་ཚངས་་སྤྱོད་ཀྱི་སྡོམ་པ་ཡང་་་་་དག་པར་ལེན་དུ་འཇུག་པ་དང་། གསང་བར་འོས་པའི་དམ་ཚིག་བསྲུངས་པས་གསེར་གྱི་པད་མོའི་སྦུབས་སུ་སྙིང་པོ་ནུབ་པ་ལྟར་འདོམས་ཀྱི་སྦ་བ་སྦུབས་སུ་ནུབ་པ་སྟེ་མི་མངོན་པར་གྱུར་པ་དང་། དེ་ནི་འཁོར་བ་ཇི་སྲིད་་བར་སངས་རྒྱས་ཀྱི་གདུང་མི་འཆད་པའི་ཕྱིར་སྲས་མང་བའི་སྔ་ལྟས་སོ། །གདིང་བ་དང་གྱ་ནོམ་པ་བྱིན་པས་པགས་པའི་མདོག་གསེར་བཙོ་མ་དང་འདྲ་བ་དང་། ཁང་བཟང་དང་། སོགས་པ་གཞལ་ཡས་ཁང་དང་་་་་་་གནས་ཁང་དམ་པ་བྱིན་པས་པགས་པ་འཇམ་པ་སྟེ་དེ་གཉིས་ནི་གདིང་བ་ལ་སོགས་པ་གྱ་ནོམ་པ་རྙེད་པའི་སྔ་ལྟས་སོ། །ལུས་ངག་གི་འདུ་འཛི་དང་། སོགས་པ་སེམས་ཀྱི་རྣམ་གཡེང་སྤངས་པས་བ་སྤུའི་ཁུང་བུ་ནས་སྦུ་རེ་་རེ་སྐྱེ་ཞིང་གཡས་ཕྱོགས་སུ་འཁྱིལ་ཞིང་རྩེ་མོ་མཛོད་སྒྱུ་ལ་སྟོན་པ་དང་། མཁན་སློབ་ལ་སོགས་པ་སྐྱེ་བོ་བླ་མ་ཐམས་ཅད་གནས་ཇི་ལྟ་བ་བཞིན་དུ་བཀོད་པས་ཞལ་གྱི་སྨིན་མཚམས་ཀྱི་གནས་ནས་སྨུ་གཉེན་ཞིང་འཇམ་ལ་ཁ་

དོག་དཀར་བ་སྣུམ་པ། དྲངས་ན་ཁྲུ་གང་དང་དོ་ལ་སོགས་པ་ཇི་སྲིད་དུ་འབྱུང་ཞིང་སླར་བཏང་ན་གཡས་སུ་འཁྱིལ་ཞིང་རྩེ་མོ་གྱེན་དུ་ཕྱོགས་པ། ཤིང་ཏོག་སྐྱུ་རུ་ར་ཙམ་ལ་འོད་ཟེར་ཉི་ཟླ་ལས་ལྷག་པས་མཛེས་པར་གྱུར་་་་་པས་ན་ཞལ་མཛོད་སྤུས་བརྒྱན་པ་སྟེ་འདི་གཉིས་ནི་དོ་ཟླ་མེད་པའི་སྔ་ལྟས་སོ། །རྣམ་པ་ཐམས་ཅད་དུ་ཁ་རག་གི་ཚིག་གིས་གཞན་ཁྱད་དུ་མ་བསད་པས་སྐུ་སྟོད་སེངྒེའི་དང་འདྲ་བར་རྒྱས་ཤིང་འཕེལ་ཁ་ཆེ་བ་དང་། སྙན་་་་པར་སྨྲ་བ་སྨྲས་པས་ཕ་རོལ་པོའི་ཡིད་ཚིམ་པར་བྱེད་པ་དང་ལེགས་པར་སྨྲ་བ་འདི་ཕྱི་ལ་ཕན་པའི་གཏམ་བརྗོད་ཅིང་། དེ་དང་རྗེས་སུ་མཐུན་པར་རང་གིས་ཀྱང་བྱས་པས་དཔུང་མགོ་ཤིན་ཏུ་ཟླུམ་ཞིང་དཔུང་མགོ་ནས་མགྲིན་པའི་བར་གསེར་གྱི་བུམ་པའི་མགུལ་པ་ལྟར་ཟླུམ་ཞིང་རྒྱས་པ་སྟེ། དེ་ནི་ཐོགས་པ་མེད་པའི་སྔ་ལྟས་ཏེ་ཡེ་ཤེས་དང་མཐུ་ཐམས་ཅད་དུ་ཐོགས་པ་མེད་པའི་ཕྱིར་རོ། །ནད་པ་རྣམས་ལ་སྨན་དང་། སོགས་པ་རིམ་གྲོ་བ་་་་་དང་སྨན་པ་བྱིན་པས་ཐལ་གོང་སྟེ་ཕྲག་པ་གཉིས་ཀྱི་བར་བྲང་ཡངས་ཤིང་ཤ་རྒྱས་པ་ཀྱང་ཀྱོང་མེད་པ་དང་། སྐྱེ་བོ་ན་བའི་གཡོག་བྱས་ཤིང་ཕན་པའི་ཟས་བྱིན་པ་དང་རིམ་གྲོ་བྱས་པས་རོ་བྲོ་བའི་མཆོག་མཁྱེན་པ་ལྗགས་ཀྱི་་་དབང་པོ་རོ་ངན་པ་མི་ཞིམ་པ་དང་ཕྲད་ཀྱང་དེའི་བྲོ་བ་མཆོག་ཏུ་ཞིམ་པར་སྣང་བ་སྟེ་དེ་ནི་གནོད་པ་ཉུང་བོའི་སྔ་ལྟས་སོ། །འདིའི་ཤུགས་ལ་སྣ་དང་རྣ་བ་དང་ལུས་དང་མིག་གི་དབང་པོ་དྲི་མི་ཞིམ་པ་དང་སྒྲ་མི་སྙན་པ་དང་་་་་་་

༄། །རེག་བྱ་རྩུབ་པ་དང་གཟུགས་མི་མཛེས་པ་ངང་ཕྲལ་ ་ ་པ་དང་སྙན་པ་དང་འཇམ་གྱིལོ་ང་གྱེ་པར་སྣང་ཞེས་པ་ཐོབ་བོ། །འདིས་ནི་ཐུབ་པའི་དབང་པོ་མཆོག་ཏུ་བསྟན་ལ།། གཞན་རྣམས་ཀྱིས་་་་་་་དབང་རྟེན་མཆོག་ཏུ་བསྟན་ནོ། །སྐྱེ་ཤིང་གི་ནགས་ཚལ་དང་ཀུན་དགའ་རྭ་བ་དང་། སོགས་པ་བསིལ་ཁང་དང་ཁྲོན་པ་དང་བགྲོད་དཀའ་བར་ཟམ་པ་བཙུགས་ཏེ་ཡང་དག་པར་ལེན་དུ་བཅུག་ང་ས་ཀྴི།ང་ནྱ་གྲོ་་དྷ་ནི་སྡོང་ངོ་་དང་ཡལ་ག་རྣམ་རྶཱ་་ཆུ་ཞིང་མཉམ་པ་ཡིན་ལ། དེ་ལྟར་ཐུབ་པ་འདིའི་ཕྱག་གཉིས་བརྐྱང་པའི་ཞེང་གི་ཆ་ཅི་ཙམ་ཡིན་པ་ཞབས་ནས་སྤྱི་བོའི་བར་གྱི་ཁྲུན་ཡང་དེ་སྲིད་ཡིན་པས་ན་ཆུ་ཞང་གབ་པའོ། །ཁ་ཅིག་ན་རེ། ནུག་་་ངན་པ་སྟེ་རོ་སྨད་ཡིན་ལ་རོ་ཧ་ནི་རོ་སྟོད་ལ་བྱའོ། །ཆུ་ཞེང་གབ་པ་ནི་མཐུན་པ་སྟེ། གང་གི་སྐུ་ལྟེ་བ་ནས་བཟུང་སྟེ་རོ་སྟོད་དང་རོ་སྨད་ཚད་མཉམ་པར་གྱུར་པ་དེ་ལ་ནྱ་གྲོ་དྷ་ལྟར་ཆུ་ཞེང་གབ་པ་ཞེས་ཟེར་རོ། །གཞན་་་་་དག་ན་རེ། ནུག་ཅེས་པ་ནི་སྐུའི་དབུ་ནས་ཞབས་ཀྱི་བར་གྱི་ཚད་ལ་བྱའོ། །རོ་ཧ་ནི་ཞེང་ལ་བྱའོ། །ཆུ་ཞེང་གབ་པ་ནི་འདོམ་ལ་བྱ་སྟེ་གང་གི་སྐུ་ཐམས་ཅད་ཆུ་ཞེང་དུ་འདོམ་དང་མཉམ་པ་དེ་ནྱ་གྲོ་དྷ་ལྟར་ཆུ་ཞེང་གབ་་་་་་་ཅེས་བྱའོ། །ཞེས་ཟེར་རོ།རཱི།མདོར་ན་ཆུ་ནི་སྤྱི་བོ་ནས་ཞབས་ཀྱི་བར་ཡིན་ལ། ཞེང་ནི་གཡས་གཡོན་དུ་ཕྱག་གཉིས་བརྐྱང་པའོ། །གབ་པ་ནི་དེ་གཉིས་མཉམ་པའོ། །གཙུག་ལག་ཁང་དང་། སོགས་པ་འདུག་་་་

གནས་ལྷག་པར་བྱིན་པས་གཙུག་ཏོར་ཟླུམ་ཞིང་གཡས་སུ་འཁྱིལ་བ་སོར་བཞི་ཙམ་འཕགས་པ་རྒྱལ་པོ་གསེར་གྱི་གཙུག་ཏོར་བཅིངས་པ་ལྟ་བུ། དབུར་ལྡན་པ་སྟེ། དེ་ནི་ཆོས་རྣམས་ལ་མངའ་བརྙེས་པའི་སྔ་ལྟས་སོ། །འཇམ་པ་དང་། སོགས་པ་སྙན་ལ་གཉེན་པོའི་ཚོག་གསུངས་པས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཅི་ཙམ་བཞེད་པའི་བར་དུ་ལྗགས་ཀྱིས་ཁེབས་པར་མཛད་པའི་ཕྱིར་དང་། ངག་གཅིག་བརྗོད་པ་དང་་་་རྣམ་པར་རིག་པ་དུ་མའི་རྒྱུན་ཡིན་པའི་ཕྱིར། །ལྗགས་རིང་ཞིང་སྲབ་ལ་ཡངས་པས་མཛེས་པ་དང་། འཇིག་རྟེན་གྱི་ཁམས་ཐམས་ཅད་ཀྱི་སེམས་ཅན་ལ་དམ་པའི་ཆོས་གོ་བར་བྱས་པས་འཇིག་རྟེན་གྱི་ཁམས་མང་པོས་་་་་་་བར་དུ་ཆོད་བ་དང་། དེ་ན་གནས་པའི་གདུལ་བྱ་རྣམས་ཀྱི་རྣ་བའི་དབང་པོའི་ཡུལ་དུ་མཚུངས་པར་གྱུར་པའི་གསུང་མངའ་བའི་ཕྱིར་ཚངས་པའི་དབྱངས་ཏེ་དེ་གཉིས་ནི་ངག་གི་ཡང་དག་ལྔ་དང་ལྡན་པའི་གསུང་དབྱངས་ཐོབ་པའི་སྔ་ལྟས་སོ། །ངག་གི་ལྔ་དང་ལྡན་པའི་གསུངས་དབྱངས་ནི་ཀུན་ཤེས་པར་བྱས་ཤིང་ཀུན་ཤེས་པར་བྱ་བ་དང་། མཉན་པར་འོས་ཤིང་མི་མཐུན་པ་མེད་པ་དང་། ཟབ་ཅིང་རྗེས་སུ་སྒྲོགས་པ་དང་། མི་མཚུངས་་་་་ཤིང་རྣ་བར་སྙན་པ་དང་། རིག་ཅིང་ཁྱབ་པར་བྱེད་པའོ། །རིག་ཅིང་ཞེས་པ་ནི་རྟོགས་པར་བྱེད་པ་ཞེས་བརྗོད་པ་ཡིན་ཏེ་གདུལ་བྱའི་སྐྱེ་བོ་སྣ་ཚོགས་ཀྱི་རྒྱུད་རྟོགས་པར་བྱེད་པའི་ཕྱིར་རོ། །ཡུན་རིང་པོ་ནས་ཚིག་བཀྱལ་

༄༅། །པ་སྤངས་ཤིང་དུས་སུ་སྨས་པས་ཚེས་བཅུ་གཉིས་ཀྱི་ཟླ་བ་ལྟར་འགྲམ་པའི་མཐའ་ཤས་རྒྱས་ཤིང་མཁྲེགས་ལ་གླམ་པའི་ཕྱིར། འགྲམ་པ་སེངྒེའི་འགྲམ་པ་དང་འདྲ་བ་སྟེ་དེ་ནི་ངག་བཙུན་པའི་སྔ་ལྟས་སོ། །སྐྱེ་བོ་ཐམས་ཅད་ལ་བཀུར་བ་དང་། བསོགས་པ་བསྟོད་པ་དང་བསྔགས་པས་སྐར་མ་པ་བ་སངས་པས་ཀྱང་ལྷག་པར་འོད་གཐེལ་ཞིང་དཀར་བའི་ཕྱིར་མཚེམས་ཀུནྡ་ལྟར་ཤིན་ཏུ་དཀར་བ་དང་། འཚོ་བ་རྣམ་པར་དག་པ་་་་་ཉིད་ཀྱིས་ཚེམས་མཐོ་དམན་མེད་པས་ན་མཉམ་པ་སྟེ་དེ་གཉིས་ནི་འཁོར་སྔ་ནས་བསགས་པའི་སྔ་ལྟས་སོ། །ཡུན་རིང་པོ་ནས་བདེན་པའི་ཚིག་ཀུན་ཏུ་སྤྱད་པས་ཚེམས་ཀྱི་མཚམས་དོད་པ་མེད་པས་ན་ཐགས་བཟང་བ་དང་།ཕྲ་མའི་ཚིག་སྤངས་པས་ཚེམས་སྟེང་འོག་ཉི་ཤུ་ཉི་ཤུ་ཡོད་པས་ན་ཚེམས་བཞི་བཅུ་མངའ་བ་སྟེ་དེ་གཉིས་ནི་འཁོར་མི་ཕྱེད་པའི་སྔ་ལྟས་སོ། །སྔོན་སེམས་ཅན་ཐམས་ཅད་ལ་བུ་གཅིག་པ་དང་འདྲ་བར་བལྟས་པས་སྦྱན་གྱི་་་་་་་དཀྱིལ་ནང་གི་འབྲས་བུ་མཐོན་མཐིང་ལྟར་སྣུམ་ཞིང་གནག་པ། མཐའ་གཉིས་དཀར་བ། རྫི་མ་གཉིས་གནས་པའི་ཕྱོགས་སྣུམ་ཞིང་མཐིང་གར་འདུག་པ། རྭ་གཉིས་ཅུང་ཟད་དམར་བ། རྫི་མ་དང་སྤྱན་གཉིས་ཀྱི་་་་་བར་གསེར་གྱི་མདོག་ལྟ་བུའོ། །དེ་ལྟར་དང་བ་རྣམ་པ་ལྔ་དང་ལྡན་པ་ཡིན་ན་རྒྱུ་མཚན་ཅིའི་ཕྱིར་སྤྱན་མཐོན་མཐིང་ཞེས་བརྗོད་ཅེ་ན། སྤྱན་གྱི་དཀྱིལ་གཙོ་བོར་ཡིན་པའི་ཕྱིར་སྤྱན་མཐོན་མུ་་ཐིང་ཞེས་བརྗོད་དེ། བཙུན་་

པས་དཀར་ནག་འབྱེས་ཤིང་དམར་པོའི་ར་རི་མེད་པས་ན་སྤྱན་མཐོན་མཐིང་ཞེས་གསུངས། སེམས་ཅན་ཐམས་ཅད་ལ་ཁོང་ཁྲོ་བ་དང་། སོགས་པ་ཕྲག་དོག་ལ་སོགས་པ་མེད་པར་བལྟས་པས་བའི་བེའུ་འདྲངས་མ་ཐག་་་པ་གཞོན་ནུའི་རྫི་མ་ལྟ་བུར་རྫི་མ་བླ་འོག་གི་མདོག་ཤིན་ཏུ་སྣུམ་ཞིང་མ་འཛིངས་པ་ཉིད་དོ། །དེ་གཉིས་ནི་ཀུན་ནས་མཛེས་པའི་སྔ་ལྟས་སོ། ཁྱུ་གྲུབ་པས་མཚན་གྲུབ་པར་བསྟན་པ་ནི། འདི་ལ་མཚན་ནི་གང་གང་གི །སྒྲུབ་པར་བྱེད་པའི་རྒྱུ་གང་ཡིན། །དེ་དང་དེ་ནི་རབ་རྫོགས་པས། །མཚན་ནི་འདི་དག་ཡང་དག་སྒྲུབ། །ཅེས་བྱ་བས་གསུངས་ཏེ། མཚམས་སྦྱར་བ་ནི། རྒྱུ་གྲུབ་པས་མཚན་འགྲུབ་བོ་ཞེསབསྟན་པའི་ཕྱིར་བར་་་་་སྐབས་ཀྱི་ཚིགས་སུ་བཅད་པ་གཅིག་གསུངས་སོ། །བསྡུས་དོན་ནི། རྫོགས་པའི་སངས་རྒྱས་ཀྱི་ལོངས་སྤྱོད་རྫོགས་པའི་སྐུ་ཆོས་ཅན། མཚན་སོ་གཉིས་པོ་ཡང་དག་པར་འགྲུབ་པ་ཡིན་ཏེ། མཚན་སོ་གཉིས་པོ་སྒྲུབ་་པར་བྱེད་པའི་རྒྱུ་རབ་ཏུ་རྫོགས་ཤིང་མཐར་ཕྱིན་པས་སོ། །ཚིག་དོན་ནི། ཡང་དག་པར་འགོབ་ཅིང་འབྱུང་ངོ་། །གང་ལ་ན། ཐུབ་པའི་ལོངས་སྤྱོད་རྫོགས་སྐུ་འདི་ལའོ། །གང་ན། མཚན་སུམ་ཅུ་རྩ་གཉིས་པོ་་་་འདི་དག་གོ རི།གང་རྨེ་བརྟེན་ནས་ན། མཚན་སུམ་ཅུ་རྩ་གཉིས་པོ་གང་དང་གང་གིས་སྒྲུབ་པརེ་བྱེད་པའི་རྒྱུ་བླ་མ་སྐྱེལ་བ་ལ་སོགས་པ་གང་ཡིན་པ་དེ་དང་དེ་རབ་ཏུ་རྫོགས་པ་ལ་བརྟེན་ནས་སོ། །དཔེར་ན་ནས་ཀྱི་ས་་་་་

༄༅། །བོན་ཆུ་ལུད་དྲོད་གཤེར་ཚོགས་པ་ལ་བརྟེན་ནས་ནས་ཀྱི་ལོ་ཐོག་ཕུན་སུམ་ཚོགས་པ་འབྱུང་བ་བཞིན་ནོ། །མཚན་གྱི་རྒྱུ་ནི་མཚན་འགྲུབ་པར་བྱེད་པའི་རྒྱུ་དེ་གང་ཡིན་ཞེ་ན། མཚན་བཤད་ཟིན་པ་དེའི་འོག་་ཏུ་བར་སྐབས་ཀྱི་ཚིགས་སུ་བཅད་པ་གཉིས་ཀྱིས་གསུངས་པ་ནི། བླ་མ་སྐྱེལ་ལ་སོགས་པ་དང་། །ཡང་དག་བླངས་པ་བརྟན་པ་དང་། །བསྡུ་བ་རྟེན་དང་གྱ་ནོམ་པའི། །དངོས་པོ་སྦྱིན་དང་གསད་བྱ་བ། །ཐར་་་་་་་པར་བྱེད་དང་དགེ་བ་ནི། །ཡང་དག་བླངས་པ་སྤེལ་ལ་སོགས། །སྒྲུབ་བྱེད་རྒྱུ་ཡི་མཚན་ཉིད་ནི། །ཆོས་ཀྱི་སྦྱིན་པ་བསྡུ་བའི་མདོ་ལས་ཇི་སྐད་འབྱུང་བ་བཞིན། གོང་དུ་མཚན་བཤད་པ་དང་རྒྱུ་འབྲས་སྦྱར་ནས་་་་་་་བཀྲོལ་ཟིན་པས་ཡང་འདིར་མི་འབྲིའོ། །དཔེ་བྱད་ནི། ཐུབ་པའི་སེན་མོ་ཟངས་མདོག་དང་། །མདོག་སྣུམ་མཐོ་དང་སོར་མོ་རྣམས། །ཞེས་བྱ་བ་ལ་སོགས་པས་གསུངས་ཏེ། མཚམས་སྦྱར་བ་ནི། གོང་དུ་་་་་་་བསྟན་པ་དེ་ལྟར་མཚན་རྣམས་བརྗོད་ནས་དཔེ་བྱད་རྣམས་གང་ཞེ་ན། དེ་རྣམས་རྟོགས་པར་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ་བཅུ་གཉིས་ཀྱིས་དཔེ་བྱད་བཟང་པོ་བརྒྱད་ཅུ་གསུངས་སོ། །བསྡུས་དོན་ནི།བཞེད་དོ། །གང་ན་ཐུབ་པའི་ལོངས་སྤྱོད་རྫོགས་པའི་སྐུའི་སེན་མོ་ཟངས་ཀྱི་མདོག་ལྟར་དམར་བ་ནས། ཐུབ་པའི་ལོངས་སྤྱོད་རྫོགས་པའི་སྐུའི་ཕྱག་དང་ཞབས་ཀྱི་མཐིལ་གྱི་འཁོར་ལོའི་མཐའ་མ་ན་དཔལ་གྱི་བེའུ་དང་་་་་

བཀྲ་ཤིས་འཁྱིལ་བ་རྣམས་ནིའོ། །གང་དུ་ན། སངས་རྒྱས་ཀྱི་དཔེ་བྱད་བཟང་པོ་ཡིན་པར་རོ། །གང་གིས་ན། དེ་བཞིན་གཤེགས་པས་སོ། །ཚིག་དོན་ནི། ཐུབ་པའི་ཐུགས་ལ་འདུ་བྱེད་ཐམས་ཅད་ལ་འདོད་་་་ཆགས་དང་བྲལ་བའི་ཡོན་ཏན་མངའ་བ་ཉིད་ཀྱིས་དེ་མཚོན་པར་བྱེད་པའམ་གསལ་བར་བྱེད་ཅིང་ཐུབ་པའི་ལོངས་་སྤྱོད་རྫོགས་པའི་སྐུའི་སེན་མོ་ཟངས་ཀྱི་མདོག་ལྟ་བུ་དང་། འདི་བཞིན་དུ་ཕྱི་མ་རྣམས་ཕལ་ཆེ་ལ་མཛོད་་་་་་་ཅིག ་།་སངས་རྒྱས་བཅོམ་ལྡན་འདས་རྣམས་ནི། སེམས་ཅན་ཐམས་ཅད་ལ་ཕན་པའི་ལྷག་པའི་བསམ་པ་མངའ་བ་ཉིད་ཀྱིས་སེན་མོའི་མདོག་སྣུམ་པ་དང་། རྒྱལ་རིགས་ལ་སོགས་པ་རིགས་ཀྱི་ནང་ནས་མཆོག་ལས་་་་་སྐྱེས་པས་སེན་མོ་མཐོ་བ་དང་། སྤྱོད་ཚུལ་ཁ་ན་མ་ཐོ་བ་སྡིག་པའི་ལས་མེད་པས་སོར་མོ་རྣམས་དབྱིབས་ཟླུམ་པ་དང་། སྦྱིན་སོགས་དགེ་བའི་རྩ་བ་བསགས་པས་སོར་མོ་རྣམས་ཤ་རྒྱས་པ་དང་ལོང་བུ་ཆུང་བའམ་ནང་མ་་་མི་མངོན་པ་དང་། མཚན་གྱི་ཆ་ཤས་རྫོགས་པ་དང་མ་བཏུད་པར་ཕྱག་གི་མཐིལ་གྱིས་པུས་མོའི་ལྷ་ང་ལ་སླེབ་པས་ཕྱག་རིང་བ་དང་། སངས་རྒྱས་བཅོམ་ལྡན་འདས་རྣམས་ནི་སྤྱོད་ལམ་རྣམ་པ་ཐམས་ཅད་དུ་མཛེས་པར་་་གྱུར་པས་ཕྱག་དང་ཞབས་སོགས་སྔར་བཞིན་ནོ། །མཚན་དང་དཔེ་བྱད་ཀྱི་ཁྱད་པར་གང་ཞེ་ན། སྐྱེས་བུ་ཆེན་པོར་མཚོན་པར་བྱེད་པས་ན་མཚན། ཕ་རོལ་པའི་རྒྱུད་ལ་ཐུབ་པ་ཆེན་པོའི་སྐུའི་མཛེས་པ་རྣམ་པར་སྒོམ་་་་་་

༄༅། །ཞིང་ཞེན་པར་བྱེད་པས་དཔེ་བྱད་དོ། །དེ་བས་ན་མཚན་དང་དཔེ་བྱད་རྣམས་ཀྱི་ཕྲིན་ལས་ནི་སྐྱེས་བུ་ཆེན་པོར་བྱེད་པ་དང་། གདུལ་བྱ་རབ་ཏུ་འདུན་པར་བྱེད་པའོ། །དེ་ལ་མཚན་རྣམས་ནི་གཙོ་བོར་་་་་་་གྱུར་པས་རེ་རེ་ལ་ཡང་ཕ་རོལ་ཏུ་ཕྱིན་པ་དྲུག་དྲུག་གི་རྒྱུ་ལས་བྱུང་བར་བསྟན་ཏེ། ཇི་སྐད་དུ་སྨིན་མཚམས་ཀྱི་མཛོད་སྤུ་དཀར་བ་སྦྱིན་པ་དང་། །གཡས་སུ་འཁྱིལ་བ་ཚུལ་ཁྲིམས་དང་། དཔའ་ཞིང་ཟིལ་གྱིས་གནོན་པ་་་བཟོད་པ་དང་། རིང་བ་བརྩོན་འགྲུས་དང་། འཁྱིལ་ལེགས་པ་བསམ་གཏན་དང་། འོད་མཐའ་ཡས་པས་ཁྱབ་པ་ཤེས་རབ་ཀྱི་ཕ་རོལ་ཏུ་ཕྱིན་པའི་འབྲས་བུའོ། །རྒྱས་པར་མདོ་སྡེ་བསྐལ་པ་བཟང་པོ་ལས་ཤེས་པར་བྱའོ་།་ །དཔེ་བྱད་རྣམས་ནི་འཁོར་དུ་གྱུར་པས་ན་དེ་ལྟར་བསྟན་པ་མེད་དེ། གཙོ་བོས་བསྡུས་པའི་ཕྱིར་རོ། །ཇི་ལྟར་གཙོ་བོ་དང་འཁོར་དུ་བསྟན་ཅེ་ན། སེན་མོ་ཟངས་ཀྱི་མདོག་ལྟ་བུ་དང་། སེན་མོ་མདོག་སྣུམ་་་་པ་དང་སེན་མོ་མཐོ་བ་དང་སོར་མོ་ཟླུམ་པ་དང་རྒྱས་པ་དང་སོར་མོ་རྣམས་བྱིན་གྱིས་ཕྲ་བ་སྟེ་དྲག་ནི་མཚན་གྱི་ཕྱག་སོར་རིང་བའི་འཁོར་དུ་གྱུར་པའོ། །དཔེ་བྱད་ཀྱི་དབུ་གདུགས་ལྟར་རྒྱས་པ་དང་དབུ་སྐྲ་གནག་པ་དང་སྡུག་་པ་དང་འཇམ་པ་དང་མི་འཛིངས་པ་—དེང་མི་གཞོར་བ་དང་དབུ་སྐྲ་དྲི་ཞིམ་རྣམས་ནི་གཙུག་ཏོརྔོ་དེང་ལྡན་པ་དང་སྤུ་རེ་རེ་ནས་གཡས་སུ་འཁྱིལ་བའི་འཁོར་དུ་གྱུར་པའོ། །དཔྲལ་བ་ལེགས་པར་མཛེས་པ་དང་དཔྲལ་བའི་་་་་་་

དབྱེས་ཆེ་བ་དང་སྨིན་མ་གཡས་གཡོན་འབྲེལ་བས་སྨིན་ཚུགས་རིང་བ་དང་སྨིན་མ་འཇམ་པ་དང་སྣུམ་པ་དང་སྨིན་མའི་སྦུ་མཉམ་པ་དང་ཤངས་དཀྱུས་དོད་པས་ན་ཤངས་མཐོ་བ་དང་ཤངས་གཙང་བ་རྣམས་ནི་མཛོད་སྤུའི་་་་་་་འཁོར་དུ་གྱུར་པའོ། །སྤྱན་དག་པ་དང་སྤྱན་མཛེས་པར་འཛུམ་པ་ལྟ་བུ་དང་སྤྱན་ཡངས་པ་དང་སྤྱན་པད་མའི་འདབ་མ་འདྲ་བ་རྣམས་ནི་སྤྱན་མཐོན་མཐིང་གི་འཁོར་དུ་གྱུར་པའོ། །རྫི་མ་སྟུག་པ་ནི་བའི་རྫི་མ་ལྟ་བུའི་་་་་་་འཁོར་དུ་གྱུར་པའོ། །སྙན་མཉམ་པ་དང་སྙན་མ་ཉམས་པ་ནི་འགྲམ་པ་སེང་གེ་འདྲ་བའི་འཁོར་དུ་གྱུར་པའོ། །ཞལ་ཧ་ཅང་མི་རིང་བ་དང་མཆུ་ཤིང་བིསྤ་ལྟར་དམར་བ་དང་ལྗགས་མཉེན་པ་དང་ལྗགས་སྲབ་པ་དང་ལྗགས་དམར་བ་རྣམས་ནི་ལྗགས་རིང་བ་དང་རོ་བྲོ་བའི་མཆོག་མཁྱེན་པའི་འཁོར་དུ་གྱུར་པའོ། །འབྲུག་གི་སྒྲ་དང་གསུང་མཉེན་པ་དང་གསུང་འཇམ་པ་ནི་ཚངས་པའི་དབྱངས་ཀྱི་འཁོར་དུ་གྱུར་པའོ། །མཆེ་བ་ཟླུམ་པ་དང་རྣོ་བ་་་དང་དཀར་བ་དང་མཉམ་པ་དང་མཆེ་བ་བྱིན་གྱིས་ཕྲ་བ་ནི་ཚེམས་དཀར་བ་དང་ཐགསབཟང་བ་དང་ཚད་མཉམ་པ་དང་ཚེམས་བཞི་བཅུ་མངའ་བའི་འཁོར་དུ་གྱུར་པའོ། །རྩ་མི་མངོན་པ་དང་རྩ་མདུད་པ་མེད་པ་དང་ལོང་བུ་་ཆུང་བ་མི་མངོན་པ་དང་སྐུ་གཞོན་མདོག་ཅན་དང་ཕྱག་ཤིང་བལ་ལྟར་འཇམ་པ་དང་ཕྱག་གི་རི་མོ་མདངས་ཡོད་པ་དང་ཟབ་པ་དང་ཕྱག་གི་རི་མོ་རིང་བ་རྣམས་ནི་ཕྱག་དང་ཞབས་འཇམ་ཞིང་གཞོན་ཤ་ཆགས་པ་དང་པགས་པ་་་་

༄༅། །གསེར་མདོག་དང་འདྲ་བ་དང་པགས་པ་སྲབ་པ་དང་ལོང་བུ་མི་མངོན་པའི་འཁོར་དུ་གྱུར་པའོ། །ཞབས་མཉམ་པ་ནི་ཞབས་རུས་སྦལ་གྱི་ལྟོ་བ་ལྟར་མཉམ་པར་གནས་པའི་འཁོར་དུ་གྱུར་པའོ། །སེང་གེ་་་་་་དང་གླང་ཆེན་དང་ངང་པ་དང་ཁྱུ་མཆོག་གི་སྟབས་སུ་གཤེགས་པ་དང་གཡས་ཕྱོགས་སུ་དང་མཛེས་རྨེར་དང་དྲང་པོར་གཤེགས་པ་དང་གོམ་པ་སྙོམ་པ་རྣམས་ནི་ཕྱག་དང་ཞབས་སོར་དྲྭ་བས་འབྲེལ་པ་དང་རྟིང་པ་ཡངས་པའི་་་་་་་འཁོར་དུ་གྱུར་པའོ། །སྐུ་འཁྲིལ་བག་ཆགས་པ་དང་བྱི་དོར་བྱས་པ་འདྲ་བ་དང་རིམ་པར་འཚམ་པ་དང་གཙང་བ་དང་འཇམ་པ་དང་དག་པ་དང་། སྐུའི་ཁོ་ལག་ཡངས་ཤིང་བཟང་བ་དང་སྐུ་མ་ཞུས་པ་དང་སྐུ་རྒྱས་པ་དང་སྐུ་ཤིན་ཏུ་གྲིམས་པ་དང་ཡང་དག་རྣམ་པར་མཛེས་པ་དང་དཀུ་སྐབས་ཕྱིན་པ་དང་དཀུ་མ་རྙོངས་པ་དང་སྐུ་ཀུན་ནས་ལྟ་ན་སྡུག་པ་དང་ཀུན་ཏུ་སྤྱོད་པ་གཙང་བ་དང་སྐུ་ལ་སྨེ་བ་ནག་བག་མེད་པ་རྣམས་ནི་མཚན་གྱི་སྐུ་ཆེ་ཞིང་དྲང་་་་་བ་སྐུའི་བདུན་མཐོ་བ་དང་པགས་པ་གསེར་མདོག་འདྲ་བ་དང་པགས་པ་སྲབ་པ་དང་དཔུང་མགོ་ཟླུམ་པ་དང་ཐལ་གོང་རྒྱས་པ་དང་རོ་སྟོད་སེང་གེའི་འདྲ་བ་དང་ཤིང་ནྱ་གྲོ་དྷ་ལྟར་ཆུ་ཞེང་གབ་པའི་འཁོར་དུ་གྱུར་པའོ། །ཕྱལ་་ཕྱང་ངེ་བ་དང་ཕྱལ་མ་རྙོངས་པ་དང་དཀུ་ཟླུམ་པ་དང་ལྟེ་བ་ཟབ་པ་དང་ལྟེ་བ་གཡས་ཕྱོགས་སུ་འཁྱིལ་བ་ནི་འདོམས་ཀྱི་གསང་བ་སྤུབས་སུ་ནུབ་པའི་འཁོར་དུ་གྱུར་པའོ། །དཔལ་བེའུ་དང་བཀྲ་ཤིས་དང་གཡུང་དྲུང་འཁྱིལ་་་་་

པ་ལ་སོགས་པ་ནི་མཚན་གྱི་ཕྱག་དང་ཞབས་འཁོར་ལོའི་མཚན་དང་ལྡན་པ་དང་ཕྱག་དང་ཞབས་དྲྭ་བས་འབྲེལ་བའི་འཁོར་དུ་གྱུར་པའོ། །མཚན་གྱི་ཆ་ཤས་རྫོགས་པ་ནི་མཚན་ཐམས་ཅད་ཀྱི་འཁོར་དུ་གྱུར་པའོ། །འདི་་་་རྣམས་ནི་ཆོས་ཀྱི་བཤེས་གཉེན་གྱི་བསམ་པའོ། །ཤཱནྟི་པ་ལྟར་ན། སངས་རྒྱས་ནི་སྐྱེས་བུ་ཆེན་པོའི་བྱ་བ་བྱེད་པའི་ཕྱིར་ན་སྐྱེས་བུ་ཆེན་པོ་སྟེ། དེ་དག་གསལ་བར་བྱེད་པ་ནི་མཚན་སོ་གཉིས་སོ། །དེ་དག་མཛེས་པར་བྱེད་པ་ནི་དཔེ་བྱད་བཟང་པོའོ། །མདོར་ན་མཚན་གྱིས་ལུས་ཀྱི་སྤྱི་མཛེས་པར་བྱེད་པ་ཡིན་ལ། དཔེ་བྱད་བཟང་པོས་ནི་ལུས་ཀྱི་ཆ་ཤས་མཛེས་པར་བྱེད་པའམ། ཡང་ན་སྐྱེས་བུ་ཆེན་པོར་མཚོན་པར་བྱེད་པས་ན་་་་་་་མཚན་ཡིན་ལ། ནང་གི་ཡོན་ཏན་གསལ་བར་བྱེད་པས་ན་དཔེ་བྱད་དོ། །མཇུག་བསྡུ་བ་ནི། རང་གི་འབྱོར་པས་འཇིག་རྟེན་ལས་འདས་བསམ་གྱིས་མི་ཁྱབ་ལེགས་མཛད་བརྒྱ་ཡི་འབྲས་བུ་ནི། །བློ་ཅན་རྣམས་ཀྱི་་་་་དགའ་བ་སྐྱེད་ཕྱིར་འཁོར་གྱི་ནང་དུ་སྣ་ཚོགས་རྒྱས་པར་སྟོན་མཛད་པ། །རྟག་ཏུ་དམ་པའི་ཆོས་ཀྱི་སྒ་སྐད་རྒྱ་ཆེན་འཇིག་རྟེན་ཀུན་ཏུ་འཕྲོ་བར་མཛད་པ་པོ། །སངས་རྒྱས་ལོངས་སྤྱོད་རྫོགས་སྐུ་ཆོས་ཀྱི་རྒྱལ་སྲིད་གནས་པ་གང་ཡིན་དེ་ལ་བདག་ཕྱག་འཚལ། །ཞེས་ཀླུ་སྒྲུབ་ཀྱི་གསུངས་པ་བཞིན་བསྟོད་དོ། །སྐུ་འདི་ཡང་ལཅི་རྟག་པ་ཡོངས་སུ་མྱ་ངན་ལས་མི་འདའ་བ་ཞིག་གམ། འོན་ཏེ་ཡོངས་སུ་མྱ་ངན་ལས་འདའ་བར་འགྱུར་ཞེ་ན། ཁ་་་་

༄༅། །ཅིག་ན་རེ། གདུལ་བྱ་གང་དག་སངས་རྒྱས་དཀོན་མཆོག་མི་རྟག་པའི་ཕྱིར་དེའི་དོན་དུ་རྩོམ་པ་དོན་མེད་དོ་སྙམ་དུ་རྟོག་པ་དེ་དག་གི་དོགས་པ་བསལ་བའི་ཕྱིར། འདི་རྟག་པ་ཡོངས་སུ་མྱ་ངན་ལས་མི་་་་་་་འདའ་བར་བརྗོད་པ་ཡིན་གྱི་རང་གི་རང་བཞིན་གྱི་དབང་དུ་བྱས་ན་འདི་ཡང་མྱ་ངན་ལས་འདའ་བར་འགྱུར་ཏེ། དཔེར་ན་ལྷའི་དབང་པོ་བརྒྱ་བྱིན་རྣམས་འཆི་འཕོ་བ་དང་སྐྱེ་བ་ནི་དེ་དག་ཉིད་དང་དེ་བས་ཆེས་ལྷག་པའི་ལྷ་་་་་རྣམས་ཀྱིས་ཤེས་ཀྱི་ལྷའི་བུ་ཕལ་པ་རྣམས་ཀྱིས་མི་ཤེས་བཞིན་དུ། འདི་མྱ་ངན་ལས་འདའ་བ་ཡང་དེ་བཞིན་བཏགགས་པ་རྣམས་འབའ་ཞིག་གི་ཡུལ་དུ་གྱུར་པ་ཡིན་གྱི་ས་བཅུ་པའི་བྱང་ཆུབ་སེམས་དཔའ་རྣམས་ཀྱི་ཡང་ཡུལ་་་དུ་མ་གྱུར་པའི་ཕྱིར་སྐུ་གདུང་རྣམ་པར་དབྱེ་བ་ལ་སོགས་པ་ཡང་མེད་དོ་ཞེས་ཟེར་རོ། །དེ་དག་གིས་ནི་ལེགས་པར་སྨྲས་པ་མ་ཡིན་ཏེ། ལོངས་སྟོད་རྫོགས་པའི་སྐུ་མྱ་ངན་ལས་འདའ་བར་བཤད་པ་ནི་སྤྲུལ་པའི་སྐུ་ལ་་་་་་་ལོངས་སྤྱོད་རྫོགས་པའི་སྐུར་བཏགས་པའི་དབང་དུ་བྱས་པ་དྲང་བའི་དོན་ཡིན་པའི་ཕྱིར་དང་རྒྱུན་མི་འཆད་པའི་རྟག་པར་བཤད་པ་ནི་ངེས་པའི་དོན་ཡིན་པའི་ཕྱིར་དང་སྐུ་འདི་ནི་ངེས་པ་ལྔ་དང་ལྡན་པ་ཡིན་པའི་ཕྱིར་རོ། །སྤྲོས་པས་ཆོག་གོ །སྤྲུལ་པའི་སྐུ་ནི། གང་གི་སྲིད་པ་ཇི་སྲིད་བར། །འགྲོ་ལ་ཕན་པ་སྣ་ཚོགས་དག །མཉམ་དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་འཆད། །ཅེས་བྱ་བས་གསུངས་ཏེ། འདི་ལ་་་་་་

གསུམ་ལས་མཚམས་སྦྱར་བ་ནི། གོང་དུ་བསྟན་པའི་ཚུལ་དེ་ལྟར་སྐུ་གསུམ་པ་ལོངས་སྤྱོད་རྫོགས་པའི་སྐུ་བསྟན་ནས་སྐུ་བཞི་པ་འཕགས་པ་དང་བྱིས་པའི་སྐྱེ་བོ་ཐམས་ཅད་ལ་ཐུན་མོང་བར་གྱུར་པ་སྤྲུལ་པའི་སྐུ་འཆད་དོ། །དེའི་རྒྱུ་མཚན་ཅི་ཞེ་ན། གློག་ལ་རྟེན་ནས་འོད་འབྱུང་བ་བཞིན་དུ། ལོངས་སྤྱོད་རྫོགས་པའི་སྐུ་ལ་རྟེན་ནས་སྤྲུལ་པའི་སྐུ་འབྱུང་བའི་རྒྱུ་མཚན་གྱིས་སོ། །བསྡུས་དོན་ནི། ཤེས་བྱ་ཆོས་ཅན། ཐུབ་པའི་སྤྲུལ་སྐུ་རྒྱུན་མི་འཆད་པ་ཡིན་ཏེ། གདུལ་བྱའི་སྲིད་པ་ཇི་སྲིད་མ་སྟོངས་ཀྱི་བར་དུ་འགྲོ་བ་དག་མ་དག་སྣ་ཚོགས་པ་ལ་ཐེག་པ་གསུམ་གྱི་ཆོས་སྟོན་པའི་སྒོ་ནས། བྱང་ཆུབ་གསུམ་ལ་འགོད་པའི་ཕན་པ་སྣ་ཚོགས་པ་མཉམ་པ་ཉིད་དུ་་་་་་མཛད་པའི་སྐུ་དེ་ནི་འཁོར་བ་ཇི་སྲིད་དུ་རྒྱུན་ཆགས་པ་ཡིན་པའི་ཕྱིར་རོ། །ཚིག་དོན་ནི། མཛད་དོ། །གང་གིས་ན། རྡོ་རྗེ་གདན་དུ་མངོན་པར་རྫོགས་པར་སངས་རྒྱས་པའི་ཚུལ་བསྟན་པའི་ཤཱཀྱ་ཐུབ་པའི་གཟུགས་་་་སྐུ་དང་། སོགས་པ་བཟོ་དང་སྐྱེ་བའི་སྤྲུལ་པའི་གཟུགས་སྐུ་གང་གིས་སོ། །དུས་ཇི་ཙམ་དུ་ན། གདུལ་བྱའི་འཁོར་བ་ཇི་སྲིད་མ་སྟོངས་ཀྱི་བར་དུའོ། །གནས་གང་དུ་ན། དག་མ་དག་གི་འཇིག་རྟེན་གྱི་ཁམས་་་་་་་ཐམས་ཅད་དུའོ། །གང་ན། སེམས་ཅན་རྣམས་ཀྱི་འདོད་པའི་དོན་ནོ། །ཇི་ལྟར་ན། ཆགས་སྡང་མེད་པར་བསམ་པ་མཉམ་པ་ཉིད་དུའོ། །ཁ་ཅིག་ན་རེ། ལ་ལ་ཐེག་ཆེན་ལ་བཀོད། ལ་ལ་ཐེག་དམན་ལ་་་་་་

༄ཚོ། །བཀོད་།་ ལ་ལ་ད་དུང་བྱང་ཆུབ་ལ་མ་བཀོད་པའི་ཕྱིར་སེམས་ཅན་གྱི་དོན་མཉམ་པ་ཉིད་དུ་མཛད་པ་མི་འཐད་དོ་ཞེ་ན། ཁྱབ་པ་མེད་དེ། གདུལ་བྱ་རྣམས་རང་རང་གི་བསོད་ནམས་ཆེ་ཆུང་དང་སྒྲིབ་པ་་་་སྲབ་མཐུག་གི་དབང་གིས་དེ་ལྟར་གྱུར་པ་ཡིན་གྱི་སངས་རྒྱས་ཀྱི་ཐུགས་ནམ་མཁའ་ལྟར་གྱུར་པས་སེམས་ཅན་རྣམས་ལ་ཉེ་རིང་ངམ་ཆགས་སྡང་མེད་པའི་ཕྱིར། དཔེར་ན་འཛམ་བུའི་གླིང་དུ་ཉི་མའི་དཀྱིལ་འཁོར་ཤར་བ་་་་་་་དང་ཡིད་བཞིན་གྱི་ནོར་བུ་དང་དཔག་བསམ་གྱི་ཤིང་གིས་གདུལ་བྱའི་རེ་བ་སྐོང་བ་བཞིན་ནོ། །མདོར་ན་འཁོར་བ་ཇི་སྲིད་པར་གདུལ་བྱ་སྣ་ཚོགས་ལ་ཕན་པ་སྣ་ཚོགས་པ་མཉམ་པ་ཉིད་དུ་མཛད་པའི་སྐུ་དེ་ནི་རྒྱུན་ཆགས་པ་ཉིད་ཀྱིས་ན་སངས་རྒྱས་བཅོམ་ལྡན་འདས་ཀྱི་སྤྲུལ་པའི་སྐུ་རྒྱུན་མི་འཆད་པ་ཡིན་ནོ། །དེ་ལྟར་མདོ་ལས། ཕྱོགས་བཅུའི་འཇིག་རྟེན་གྱི་ཁམས་དཔག་ཏུ་མེད་མཐའ་མེད་པར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་སྤྲུལ་པ་སྣ་ཚོགས་ཀྱི་ཕྲིན་ལས་ཀྱིས་སེམས་ཅན་གྱི་དོན་མཛད་དོ་ཞེས་གང་གསུངས་པ་བཞིན་ནོ། །འོ་ན་སྤྲུལ་པའི་སྐུའི་མཚན་ཉིད་ནི་གང་། དབྱེ་ན་དུ་ཞིག་ཅེ་ན། སངས་རྒྱས་ཀྱི་སྤྲུལ་་པའི་སྐུའི་མཚན་ཉིད་ནི་འཇིག་རྟོན་གྱི་ཁམས་སྣ་ཚོགས་སུ་ཆོས་སྣ་ཚོགས་ཀྱིས་གདུལ་བྱ་སྣ་ཚོགས་ཀྱི་དོན་མཉམ་པ་ཉིད་དུ་མཛད་པའི་སངས་རྒྱས་ཀྱི་གཟུགས་ཀྱི་སྐུ། དབྱེ་ན་མཛད་པ་བཅུ་གཉིས་ཀྱིས་གདུལ་བྱ་སྨིན་པར་་་

མཛད་པའི་མཆོག་གི་སྤྲུལ་སྐུ་ནི་རྣམ་པར་སྨིན་པའི་སྤྲུལ་སྐ། དྲི་ཟའི་རྒྱལ་པོ་རབ་དགའ་འདུལ་བའི་དོན་དུ་དེ་འདྲ་བའི་གཟུགས་སུ་སྤྲུལ་པ་ནི་བཟོའི་སྤྲུལ་སྐུ། སངས་རྒྱས་ནས་ཕལ་པའི་ཚུལ་དུ་སྐྱེ་བ་བཞེས་པ་ནི་སྐྱེ་་་་་་་བའི་སྤྲུལ་སྐུ་སྟེ་གཉིས་རྐེ་རྣམ་པར་སྨིན་པ་མ་ཡིན་པའི་ཟླུརླ་སྐུའོ། །མཇུག་བསྡུ་བ་ནི། སེམས་ཅན་རྣམས་ནི་སྨིན་པར་མཛད་ཕྱིར་ལ་ལ་དག་ཏུ་མེ་འབར་བཞིན་དུ་གང་སྣང་ཞིང་། །ལ་ལ་ཡང་ནི་རྫོགས་པར་བྱང་ཆུབ་་ཆོས་ཀྱི་འཁོར་ལོ་རབ་ཏུ་ཞི་བར་གང་སྣང་ལ། །སྣ་ཚོགས་ཐབས་ཚུལ་རྣམས་ཀྱིས་རྣམ་པ་དུ་མར་འཇུག་ཅིང་སྲིད་པ་གསུམ་གྱི་འཇིགས་སེལ་བ། །ཕྱོགས་བཅུར་ཆུབ་མཛད་ཐུབ་པ་རྣམས་ཀྱི་སྤྲུལ་སྐུ་དོན་ཆེན་གང་ཡིན་དེ་ལ་བདག་ཕྱག་འཚལ། །ཞེས་འཕགས་པ་ཀླུ་སྒྲུབ་ཀྱིས་གསུངས་པ་བཞིན་བསྟོད་དོ། །གཉིས་པ་དོན་བསྡུ་བ་ནི། །གོང་དུ་བསྟན་པ་དེ་ལྟར་སྐུ་གསུམ་རྒྱས་པར་བསྟན་ནས་སྐུ་གསུམ་གྱི་དོན་བསྡུ་བ་ནི། སྐུ་གསུམ་་་་་གྱི་རང་བཞིན་ནི་གང་། རྒྱུ་ནི་ཅི་ཞིག །ཡུལ་ཅན་གང་གི་ཡུལ་དུ་བཞག །ངོ་བོ་ནི་ཇི་ལྟ་བུ་ཞེ་ན། ཆོས་ཅན་གྱི་སྐུ་གསུམ་ནི་ངོ་བོ་ཉིད་ཀྱི་སྐུའི་བདག་ཉིད་ཅན་གཅིག་ཡིན་པས་ངོ་བོ་ཉིད་ཀྱི་སྐུ་དེ་གསུམ་གྱི་རང་་་་་་་བཞིན་ཡིན་ནོ། །དེ་གསུམ་ནི་སྦྱོར་བཞི་ཐབས་དང་བཅས་པ་སྒོམ་པའི་སྟོབས་ལས་བྱུང་བས་ན། རྣམ་རྫོགས་སྦྱོར་བ་ལ་སོགས་པ་སྦྱོར་བཞི་ནི་རྒྱུ་ཡིན་ནོ། །རྟོགས་པ་ཡེ་ཤེས་ཆོས་སྐུ་ནི་ཡུལ་ཅན་སངས་རྒྱས་ཡུལ་དུ་་་་

༄༅། །བཞག་སྟེ། སངས་རྒྱས་ཁོ་ནས་མངོན་སུམ་དུ་རྟོགས་པའི་ཕྱིར། ལོངས་སྤྱོད་རྫོགས་པའི་སྐུ་ནི་སོགས་པ་ཡུལ་ཅན་བྱང་སེམས་འཕགས་པའི་ཡུལ་དུ་བཞག་སྟེ། དེས་མངོན་སུམ་དུ་རྟོགས་པའི་ཕྱིར་རོ། །སྤྲུལ་པའི་སྐུ་ནི་ཡུལ་ཅན་སོ་སྐྱེ་ལས་དག་དང་ཉན་རང་གི་ཡུརྨེ་དུ་བཞག་སྟེ། དེ་རྣམས་ལ་སྣང་བའི་གཟུགས་སྐུ་ཡིན་པའི་ཕྱིར་རོ། །ཡེ་ཤེས་སྡེ་ཚན་ཉེར་གཅིག་ལ་ལྟོས་ནས་རྟོགས་པ་ཡེ་ཤེས་ཆོས་སྐུར་རབ་ཏུ་བཏགས་་་་་པ་སྟེ་བཞག་པས་དེའི་ངོ་བོར་གནས་ཡོངས་སུ་གྱུར་པའི་ཡེ་ཤེས་གཅིག་ཡིན་ནོ། །མཚན་དཔེས་བརྒྱན་པའི་གཟུགས་སྐུ་ལ་ལྟོས་ནས་ལོངས་སྤྱོད་རྫོགས་པའི་སྐུར་བཞག་པས་དེའི་ངོ་བོ་མཚན་དཔེ་གསལ་ལ་རྫོགས་པས་་་་་་བརྒྱན་ཅིང་འཁོར་སར་གནས་ཀྱི་བྱང་སེམས་ཁོ་ན་ལ། ཐེག་པ་ཆེན་པོའི་ཆོས་ཁོ་ན་སྟོན་པའི་གཟུགས་སྐུ་གཅིག་ཡིན་ནོ། །འཁོར་བ་ཇི་སྲིད་པར་འཇིག་རྟེན་གྱི་ཁམས་ཐམས་ཅད་དུ་གདུལ་བྱ་སྣ་ཚོགས་ཀྱི་དོན་མཉམ་པ་་ཉིད་དུ་མཛད་པའི་གཟུགས་སྐུ་ལ་ལྟོས་ནས་སྤྲུལ་པའི་སྐུར་བཞག་པས། དེའི་ངོ་བོ་ནི་འཇིག་རྟེན་གྱི་ཁམས་སྣ་ཚོགས་སུ་ཆོས་སྣ་ཚོགས་ཀྱིས་གདུལ་བྱ་སྣ་ཚོགས་ཀྱི་དོན་མཉམ་པ་ཉིད་དུ་མཛད་པའི་གཟུགས་སྐུ་གཅིག་ཡིན་་ནོ་།་ །ཡང་ན་གསེར་གླིང་པ་ལྟར་ན། ཕྲིན་ལས་ཀྱི་མཚམས་སྦྱར་དུ་བྱེད་ན་བཤད་ཟིན་གྱི་སྒོ་ནས་མཚམས་སྦྱར་བ་དང་། འཆད་འགྱུར་གྱི་ངོ་བོའི་སྒོ་ནས་མཚམས་སྦྱར་བ་གཉིས། དང་པོ་ནི། གོང་དུ་བསྟན་པ་དེ་

ལྟར་ངོ་བོ་ཉིད་ཀྱི་སྐུའི་བདག་ཉིད་ཅན་རྒྱུ་སྦྱོར་བཞི་ཐབས་དང་བཅས་པ་སྒོམ་པའི་སྟོབས་ལས་བྱུང་བ་ཡུལ་ཅན་སངས་རྒྱས་དང་། སོགས་པ་བྱང་སེམས་འཕགས་པ་དང་སོ་སོ་སྐྱེ་ལས་དག་དང་ཉན་རང་གི་ཡུའ།་ཉིད་དུ་ཡེ་་་་ཤེས་སྡེ་ཚན་ཉེར་གཅིག་དང་། སོགས་པ་མཚན་དཔེ་གསལ་ལ་རྫོགས་པས་བརྒྱན་ཅིང་འཁོར་སར་གནས་ཀྱི་བྱང་སེམས་ཁོ་ན་ལ་ཐེག་ཆེན་གྱི་ཆོས་ཁོ་ན་སྟོན་པའི་གཟུགས་སྐུ་དང་། འཇིག་རྟེན་གྱི་ཁམས་སྣ་ཚོགས་སུ་་་་་ཆོས་སྣ་ཚོགས་ཀྱིས་གདུལ་བྱ་སྣ་ཚོགས་ཀྱི་དོན་མཉམ་པ་ཉིད་དུ་མཛད་པའི་གཟུགས་སྐུ་ལ་ལྟོས་ནས་རབ་ཏུ་བརྟགས་པ་སྟེ་བཞག་པའི་སྐུ་གསུམ་རྒྱས་པར་བསྟན་ནས་ད་ནི་ཕྲིན་ལས་འཆད་དོ། །བཤད་ཟིན་གྱི་མཚམས་་་་་་སྦྱར་དང་ཡེ་ཤེས་ཀྱི་སོགས་ཁོངས་ནས་ཡེ་ཤེས་བསྡུས་པ་ནི། དོན་ལ་མ་ཞུགས་པས་སྤང་བར་བྱའོ། །ཕྲིན་ལས་རི། དེ་བཞིན་འཁོར་བ་ཇི་སྲིད་འདིའི། །ལས་ནི་རྒྱུན་མི་འཆད་པར་འདོད། །འགྲོ་རྣམས་ཞི་བའི་་ལས་དང་ནི། །བསྔ་རྣམས་བཞི་ལ་འགོད་པ་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། མཛད་དོ། །གང་གིས་ན། རྫོགས་པའི་སངས་རྒྱས་ཀྱིས་སོ། །གང་ན་གཞན་དོན་་་་གྱི་བྱ་བའོ། །བདེནི་གཉིས་གང་དུ་ན། ཡང་དག་པའི་ཀུན་རྫོབ་ཏུའོ། །གང་གི་སྒོ་ནས་ན། སྐུ་བཞིའི་ནང་ནས་གཞི་ཡེ་ཤེས་ཁོ་ན་ལ་བརྟེན་ནས་ལོངས་སྤྱོད་རྫོགས་པའི་སྐུ་དང་། སོགས་པ་སྤྲུལ་པའི་སྐུའི་སྣང་བ་

༄༧། །སྐྱེད་པའི་སྒོ་ནས་སོ། །དེས་ན་ཡེ་ཤེས་ཀྱི་བདག་རྐྱེན་ལ་བརྟེན་ནས་བྱུང་ཞིང་གདུལ་བྱའི་སྐྱེ་བོའི་སྣང་བ་ལ་བརྟེན་པའི་ལས་རྣམས་ནི་ཆོས་སྐུའི་ཕྲིན་ལས་ཡིན་ནོ་ཞེས་བསྟན་པའི་ཕྱིར་དུ་བར་སྐབས་ཀྱི་་་་་་་ཚིགས་སུ་བཅད་པ་བདུན་གསུངས་པ་འཆད་དོ། །དུས་ནམ་གྱི་ཚེ་ན། སྐུ་རྣམས་བཤད་ཟིན་པ་དེའི་རྗེས་སུའོ། །དེའི་རྒྱུ་མཚན་ཅི་ཞེ་ན། སྐུ་བཞིས་གཞན་གྱི་བྱ་བ་མཛད་པས་སོ། །བསྡུས་དོན་ལ་ཕྲིན་ལས་ཀྱི་་་་་དུས་དང་དབྱེ་བ་གཉིས། དང་པོ་ནི། འཕགས་པ་དང་ཤཱནྟི་པ་དང་ཨ་བྷ་ཡ་ལྟར་ན། སྤྲུལ་སྐུ་གདུལ་བྱའི་འཁོར་བ་ཇི་སྲིད་པར་རྒྱུན་མི་འཆད་པར་དེ་བཞིན་དུ། གདུལ་བྱའི་འཁོར་བ་དང་ནམ་མཁའ་ཇི་སྲིད་གནས་་ཀྱི་བར་དུ་སྤྲུལ་སྐུ་འདིའི་ཕྲིན་ལས་ཀྱང་རྒྱུན་མི་འཆད་པར་ཐུབ་པས་འདོད་དོ། །སློབ་དཔོན་ལྟར་ན། ཆོས་སྐུ་རྒྱུན་མི་འཆད་པ་བཞིན་དུ་ཆོས་སྐུ་འདིའི་ཕྲིན་ལས་ཉི་ཤུ་རྩ་བདུན་ཡང་འཁོར་བ་ཇི་སྲིད་པར་གནས་ཤིང་་་་་་་རྒྱུན་མི་འཆད་པར་སངས་རྒྱས་ཀྱིས་བཞེད་པས་ན་མཛད་པ་རྒྱུན་ཆགས་པ་ཡིན་ནོ། །གཉིས་པ་ནི། བཞེད་དོ། །གང་ན། ཆོས་སྐུའི་ཕྲིན་ལས་འདིའོ། །ཇི་ལྟར་དུ་ན། གྲངས་ཀྱི་རྣམ་པ་ཉི་ཤུ་རྩ་བདུན་དུའོ། །རྩ་བདུན་པོ་གང་ཞེ་ན། འགྲོ་བ་རྣམས་སྡུག་བསྔལ་ཞི་བ་ལ་འགོད་པའི་ཕྲིན་ལས་ནས། མི་གནས་པའི་མྱང་འདས་ལ་འགོད་པའི་ཕྲིན་ལས་ཀྱི་བར་རྣམས་སོ། །ཚིག་དོན་ལ། ཕྲིན་ལས་ཀྱི་དབྱེ་བ་དངོས་དང་།

དེས་རིམ་པར་གཞན་ཡང་ཁོང་དུ་ཆུད་པར་བསྟན་པའོ། །དང་པོ་ལ་ལམ་གྱི་རྟེན་ལ་འགོད་པ་དང་། ལམ་འ་་འགོད་པ་དང་། ལམ་གྱི་འབྲས་བུ་ལ་འགོད་པའོ། །དང་པོ་ནི། མཛད་དོ། །གང་གིས་ན། ཆོས་ཀྱི་སྐུས་སོ། །གང་ན། འགྲོ་བ་བཟང་པོ་ལྷ་མི་དང་འགྲོ་བ་བཟང་པོ་མ་ཡིན་པ་དམྱལ་བ་དང་ཡི་དྭགས་དང་དུད་འགྲོ་རྣམས་ལ་མངོན་ཞེན་མེད་པར་གནས་པའི་མཚན་ཉིད་འགྲོ་བ་རྣམས་རྒྱུད་ལྔའི་སྡུག་བསྔལ་ཞི་ནས་་་་་་་ལམ་དངོས་སུ་སྐྱེ་བའི་རྟེན་ལ་འགོད་པའི་ཕྲིན་ལས་སོ། །དུས་ནམ་གྱི་ཚེ་ན། ལམ་ལ་བཀོད་པའི་ཕྲིན་ལས་ཀྱི་དང་པོར་རོ། །དེས་ན་ཆོས་སྐུས་འགྲོ་བ་རྣམས་ཀྱི་སྡུག་བསྔལ་ཞི་ནས་ལམ་རྟེན་ལ་བཀོད་པའི་ལས་ནི་་་་་ཆོས་སྐུའི་ཕྲིན་ལས་ཡིན་ཏེ། ཆོས་སྐུའི་བདག་རྐྱེན་ལས་བྱུང་ཞིང་གདུལ་བྱའི་སྣང་བ་ལ་བརྟེན་པའི་ལས་ཡིན་པའི་ཕྱིར་རོ། །དེས་ཕྱི་མ་རྣམས་རིགས་འགྲེའོ། །ལམ་རྟེན་ལ་བཀོད་པའི་ཕྲིན་ལས་མཛད་ནས་དེའི་རྗེས་་སུ་ལམ་ལ་འགོད་པའི་ཕྲིན་ལས་མཛད་པ་ལ་ཚོགས་ལམ་དང་སྦྱོར་ལམ་དང་མཐོང་ལམ་དང་སྒོམ་ལམ་ལ་འགོད་པའི་ཕྲིན་ལས་མཛད་པའོ། །དང་པོ་ནི། བཀོད་དོ། །གང་ལ་ན། བསྡུ་བའི་དངོས་པོ་བཞི་ལའོ། །གང་ན། རང་གི་གདུལ་བྱ་རྣམས་སོ། །སྐབས་གང་དུ་ན། ཚོགས་ལམ་གྱི་གནས་སྐབས་སུའོ། །གང་གིས་ན། ཆོས་སྐུས་སོ། །དུས་ནམ་གྱི་ཚེ་ན། ལམ་རྟེན་ལ་བཀོད་པའི་རྗེས་ནས་སོ། །བསྡུ་བའི་་་་་་་

༄༅། །དངོས་པོ་བཞི་པོ་གང་ཞེ་ན། སྦྱིན་པ་དང་། སོགས་པ་སྙན་པར་སྨྲ་བ་དང་དོན་སྤྱོད་པ་དང་། དོན་མཐུན་པ་བཞི་ནི་སྔར་བཤད་པ་བཞིན་ནོ། །སྦྱོར་ལམ་ལ་འགོད་པ་ལ་ལྔ་ལས་རྟོགས་པ་ལ་འགོད་པ་ནི་།་ བཀོད་དོ། །སྐབས་གང་དུ་ན། སྦྱོར་ལམ་གྱི་གནས་སྐབས་སུའོ། །དུས་ནམ་གྱི་ཚེ་ན། ཚོགས་ལམ་ལ་བཀོད་པའི་རྗེས་སུའོ། །གང་ན་རང་གི་གདུལ་བྱའོ། །གང་ལ་ན། བདེན་གཉིས་རྟོགས་པའི་་་ཐོས་བྱུང་དང་། སོགས་པ་བསམ་བྱུང་དང་སྒོམ་བྱུང་གི་ཤེས་རབ་ཀྱིས་མི་མཐུན་ཕྱོགས་ཀུན་ནས་ཉོན་མོངས་དོར་བར་བྱ་བ་དང་། གཉེན་པོ་རྣམ་བྱང་བླང་བར་བྱ་བའི་སྒོ་ནས་རྟོགས་པ་ལའོ། །གང་གིས་ན་ཆོས་སྐུས་་་སོ་།་ །གཞན་དོན་བསམ་པ་ལ་འགོད་པ་ནི། བཀོད་དོ། །དུས་ནམ་གྱི་ཚེ་ན། རྟོགས་པ་ལ་བཀོད་པའི་རྗེས་སུའོ། །གང་གིས་འདྲ། གང་ལ་ན། སེམས་ཅན་གཞན་གྱི་དོན་ཇི་ལྟ་བ་བཞིན་སྒྲུབ་པར་བྱེད་་་་་་་པའི་མཚན་ཉིད་བྱམས་སོགས་ཚད་མེད་བཞིའི་བདག་ཉིད་ལའོ། །ཚུལ་ཇི་ལྟར་དུ་ན། སྐྱ་མ་མཁན་མཁས་པ་རང་གིས་སྤྲུལ་པའི་སྒྱུ་མའི་གཟུགས་ལ་ཆགས་སྡང་མེད་པ་བཞིན་དུ་སེམས་ཅན་རྣམས་ལ་ལ་ལ་ཆགས་པ་་་་་་དང་་།་ སོགས་པ་ལ་ལ་ལ་སྡང་བས་རྣམ་པར་དབེན་པ་ཉིད་ཀྱིས་སོ། །དེས་ན་ཆོས་སྐུས་་གདུལ་བྱ་ཚད་མེད་བཞི་ལ་བཀོད་པའི་ལས་ནི་ཆོས་སྐུའི་ཕྲིན་ལས་ཡིན་ཏེ། རྟགས་སྔར་བཞིན་ནོ། །རང་དོན་ཕྱིན་དྲུག་ལ་་་་་

འགོད་པ་ནི། བཀོད་དོ། །དུས་ནི། གཞན་དོན་ལ་བཀོད་པའི་དེའི་རྗེས་ལའོ། །གང་ལ་ན། རང་གི་དོན་འཁོར་གསུམ་རྣམ་པར་དག་པས་རབ་ཏུ་ཕྱེ་བས་ཕ་རོལ་ཏུ་ཕྱིན་པ་དྲུག་ལ་གོམས་པར་བྱེད་པ་ལའོ། །གཞན་སྔར་བཞིན་ནོ། །དེས་ན་ཆོས་སྐུས་གདུལ་བྱ་ཕྱིན་དྲུག་ལ་བཀོད་པའི་ལས་ནི་སོགསསྔར་བཞིན་ནོ། །གཉིས་དོན་ལམ་ལ་འགོད་པ་ནི། འགོད་དོ། །དུས་ནི་རང་གི་དོན་ལ་བཀོད་པ་དེའི་འོག་ཏུའོ། །གང་་ལ་ན། རང་གཞན་གྱི་དོན་གྱི་མཚན་ཉིད་སངས་རྒྱས་ཀྱི་ལམ་དགེ་བ་བཅུའི་ལས་གྱི་ལམ་ལའོ། །ཅིའི་ཕྱིར་དགེ་བ་བཅུ་ཁོ་ན་སངས་རྒྱས་ཀྱི་ལམ་དུ་བསྟན་ཅེ་ན། དགེ་བ་བཅུ་ནི་སངས་རྒྱས་ཐོབ་པར་བྱ་བ་ལ་ལམ་དང་ལམ་གྱི་ཡན་ལག་ཇི་སྙེད་ཡོད་པ་རྣམས་ཀྱི་ནང་ནས་གཙོ་བོ་ཡིན་པའི་རྒྱུ་མཚན་གྱིས་སོ། །དགེ་བ་བཅུའི་དུ་ཞིག་ནི་ལམ་ཡིན་ལ། དུ་ཞིག་ནི་ལས་དང་ལམ་ཡིན་ཞེ་ན། བརྣབ་སེམས་སྤོང་བ་དང་། གནོད་སེམས་་་་་སྤོང་བ་དང་། ལོག་པར་ལྟ་བ་སྤོང་བ་རྣམས་ནི་ལམ་ཡིན་ལ། གཞན་བདུན་ནི་ལས་ཀྱང་ཡིན་ལ་ལམ་ཡང་ཡིན་ནོ། །མཉམ་གཞག་ལ་འགོད་པ་ནི། འགོད་དོ། །དུས་ནི་གཉིས་དོན་ལ་བཀོད་པའི་རྗེས་དེ་ནས་་་་་སོ་།་ །གང་གི་སྐབས་སུ་ན། ཆོས་མཆོག་གི་སྐབས་སུའོ། །གང་ལ་ན། གཟུང་འཛིན་གྱི་ཆོས་ཐམས་ཅད་རང་བཞིན་གྱིས་སྟོང་པ་ཉིད་དུ་གོམས་པར་བྱེད་པའི་མཉམ་གཞག་ལའོ། །གཞན་སྔར་བཞིན་ནོ། །

༄༅། །དེསན་ཆོས་སྐས་གདུལ་བྱ་རྣམས་ཆོས་ཐམས་ཅད་རང་བཞིན་གྱིས་སྟོང་པ་ཉིད་དུ་གོམས་པར་བྱེད་པའི་མཉམ་གཞག་ལ་བཀོད་པའི་ལས་ནི་མན་སྔར་བཞིན་ནོ། །མཐོང་ལམ་ལ་འགོད་པ་ནི། འགོད་དོ། །དུས་ནི་སྦྱོར་ལམ་ལ་བཀོད་༄4་དེའི་རྗེས་ལའོ། །ཐབས་གང་ལ་བརྟེན་ནས་ན། སྦྱིན་པའི་ཕར་ཕྱིན་ལ་བརྟེན་ནས་སོ། །སྐབས་གང་དུ་ན། ས་དང་པོའི་སྐབས་སུའོ། །གདུལ་བྱ་གང་ན། སྦྱོར་ལམ་གྱིས་སྨིན་་་་་པར་བྱས་པ་རྣམས་སོ། །གང་གིས་ན། ཆོས་སྐུས་སོ། །གང་ལ་ན། ཆོས་དབྱིངས་ཀུན་ཏུ་འགྲོ་བ་རྟོགས་པའི་མཚན་ཉིད་ཆོས་ཐམས་ཅད་གཟུང་འཛིན་གཉིས་སུ་མེད་པར་མངོན་སུམ་དུ་རྟོགས་པའི་ཆོས་ལའོ། །དེས་གཞན་རིགས་འགྲེའོ། །སྒོམ་ལམ་ལ་འགོད་པ་ལ་དྲུག་ལས་ས་ལྔ་པའི་བར་ལ་འགོད་པ་ནི། འགོད་དོ། །དུས་ནི་ས་དང་པོ་ལ་བཀོད་པའི་རྗེས་དེ་ནས་སོ། །སྐབས་ནི། ས་གཉིས་པ་དང་། སོགས་པ་་་་་་་གསུམ་པ་དང་བཞི་པ་དང་ལྔ་པའི་སྐབས་སུའོ། །ཐབས་ནི། ཚུལ་ཁྲིམས་དང་། སོགས་པ་བཟོད་པ་དང་བརྩོན་འགྲུས་དང་བསམ་གཏན་གྱི་ཕ་རོལ་ཏུ་ཕྱིན་པ་ལ་བརྟེན་ནས་སོ། །གང་ལ་ན། ཚུལ་ཁྲིམས་དང་་་་་་བཟོད་པ་དང་བརྩོན་འགྲུས་དང་བསམ་གཏན་གྱི་ཆོས་ཐམས་ཅད་ལ་བརྡར་བཏགས་པར་ཤེས་པའི་སྒོ་ནས་གཅོད་ཅིང་དངོས་པོར་ཞེན་པའི་ཚུལ་གྱིས་མ་ཡིན་པ་ལའོ། །ཅིའི་ཕྱིར་དུ་ན། ས་དང་པོའི་ཚོགས་གཉིས་ཡོངས་

སུ་རྫོགས་པའི་རྒྱུར་གྱུར་པ་སྟེ་དེ་ཡོངས་སུ་རྫོགས་པ་བྱ་བའི་ཕྱིར་དུའོ། །གཞན་འདྲའོ། །ས་དྲུག་པ་ལ་འགོད་པ་ནི། འགོད་དོ། །དུས་ནི། ས་ལྔ་པ་ལ་བཀོད་པའི་རྗེས་དེ་ནས་སོ། །ཐབས་ནི། ཡུམ་ལ་་་་་་་བརྟེན་ནས་སོ། །གང་ལ་ན། ཚུལ་ཁྲིམས་སོགས་ལ་སྤྱོད་པ་ནི་བརྡར་བཏགས་པ་ཙམ་ལ་ལྟོས་པ་དེ་བཞིན་དུ་ཤེས་པ་དང་ཤེས་བྱའི་དངོས་པོར་མངོན་པར་ཞེན་པ་མེད་པའི་མཚན་ཉིད་ཆོས་ཐམས་ཅད་གཟུང་འཛིན་དུ་་་་་་དམིགས་སུ་མེད་པར་རྟོགས་པ་ལའོ། །ཡང་ན་ས་དང་པོ་ནས་ལྔ་པའི་བར་ནི་ཕར་ཕྱིན་དང་པོ་ལྔ་ལ་བརྟེན་པ་དེ་བཞིན་དུ་རིམ་གྱིས་ཡུམ་ལ་བརྟེན་ནས་སོ། །སྐབས་ནི། ས་དྲུག་པ་ལའོ། །གཞན་འདྲའོ། །ས་་་་་་་བདུན་པ་ལ་འགོད་པ་ནི། འགོད་དོ། །དུས་ནི་ས་དྲུག་པ་ལ་བཀོད་པའི་རྗེས་དེ་ནས་སོ། །སྐབས་ནི། ས་བདུན་པ་ལའོ། །ཐབས་ནི་དགེ་རྩ་མི་ཟད་པར་བྱེད་པ་ཐབས་ཀྱི་ཕ་རོལ་ཏུ་ཕྱིན་པའི་སྟོབས་ཀྱིས་སོ། །གང་ལ་ན། སེམསཅན་ཡོངས་སུ་སྨིན་པ་སྙིབ་པ་སྤང་རུང་དང་གཉེན་པོ་སྐྱེ་རུང་དུ་བྱེད་པ་ལའོ། །གཞན་འདྲ། སྤོབརྒྱད་པ་ལ་འགོད་པ་ནི། འགོད་དོ། །དུས་ནི། སབདུན་པ་ལ་བཀོད་པའི་རྗེས་དེ་ནསསོ། །ཐབས་ནི་།་ མི་མཐུན་པའི་ཕྱོགས་ཟིལ་གྱིས་གནོན་པ་སྟོབས་ཀྱི་ཕ་རོལ་ཏུ་སྙེན་པའི་སྟོབས་ཀྱིས་སོ། །སྐབས་ནི། ས་བརྒྱད་པ་ལའོ། །གང་ལ་ན། ཉན་ཐོས་དང་། སོགས་པ་རང་སངས་རྒྱས་དང་ཐུན་མོང་མ་ཡིན་པ་

༄༅། །མཚན་མེད་ཆོས་ཀྱི་དབྱིངས་ལ་གནས་ཀྱང་རྫོགས་སྨིན་མ་སྦྱངས་པར་ཡང་དག་པའི་མཐའ་མངོན་དུ་མི་བྱེད་པའི་བྱང་ཆུབ་སེམས་དཔའི་ལམ་ལའོ། །དེ་ནི་རྟོགས་པ་ལ་འགོད་པའོ། །སྤངས་པ་ལ་༥༣གོད་་་་པ་ནི་རྟོགས་པ་ལ་བཀོད་པའི་རྗེས་དེ་ནས་སྐབས་ས་བརྒྱད་པ་དེ་ཉིད་ལ་ཆོས་ཐམས་ཅད་ལ་བདེན་པར་མངོན་པར་ཞེན་པ་སྤངས་པ་ལ་འགོད་དོ། །ས་དགུ་པ་ལ་འགོད་པ་ནི། འགོད་དོ། །དུས་ནི། ས་བརྒྱད་པ་ལ་བཀོད་པ་དེའི་རྗེས་ལའོ། །སྐབས་ནི། ས་དགུ་པ་ལའོ། །ཐབས་ནི་བསམ་པ་ལྟར་འགྲུབ་པར་བྱེད་པ་སྨོན་ལམ་གྱི་ཕ་རོལ་ཏུ་ཕྱིན་པའི་མཐུས་སོ། །གང་ལ་ན་གཟུགས་ཀྱི་སྐུར་མངོན་པར་རྫོགས་པར་བྱང་ཆུབ་པ་་་་་འཐོབ་པ་སྟེ་དེར་སྤྲུལ་ནུས་པ་ལའོ། །ཇི་སྐད་དུ་ཡུམ་བར་མ་ལས་བྱང་ཆུབ་སེམས་དཔའ་ཆེན་པོ་ཕ་རོལ་ཏུ་ཕྱིན་པ་དྲུག་ལ་གནས་ཤིང་། སངས་རྒྱས་ཀྱི་སྐུ་ཅི་འདྲ་བ་དེ་འདྲ་བའི་ལུས་སུ་མངོན་པར་སྤྲུལ་ནས་ཤར་ཕྱོགས་་ཀྱི་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་དག་ཏུ་དོང་ཞིང་སེམས་ཅན་རྣམས་ལ་ཆོས་སྟོན་པ་ལ་སོགས་པ་གང་གསུངས་པ་བཞིན་ནོ། །ཚོགས་མ་རྫོགས་པས་ཆོས་ཀྱི་སྐུ་མངོན་པར་རྫོགས་པར་བྱང་ཆུབ་པར་མི་ནུས་་་་་ལ་།་ ས་དགུ་པར་སྨོན་ལམ་གྱི་མཐུས་གདུལ་བྱའི་དབང་གིས་གཟུགས་ཀྱི་སྐུར་མངོན་པར་རྫོགས་པར་འཚང་རྒྱ་བར་ནུས་སོ། །ས་བཅུ་པ་ལ་འགོད་པ་ལ་གསུམ་ལས། ས་བཅུ་པ་ཐོབ་མ་ཐག་པ་ལ་འགོད་པ་ནི།

འགོད་དོ། །དུས་ནི། ས་དགུ་པ་ལ་བཀོད་པ་དེའི་འོག་ཏུའོ། །ཐབས་ནི། ཡེ་ཤེས་ཀྱི་ཕར་ཕྱིན་གྱི་སྟོབས་ཀྱིས་སོ། །སྐབས་ནི། ས་བཅུ་པ་ལའོ། །གང་ལ་ན། སངས་རྒྱས་ཀྱི་སྣོད་བཅུད་ཀྱི་ཞིང་སྣ་་་་་་་ཚོགས་རྣམ་པར་དག་པ་ལའོ། །གཉིས་པ་སྐྱེ་བ་གཅིག་གིས་ཐོགས་པ་ལ་འགོད་པ་ནི། འགོད་དོ། །དུས་ནེ། ཞིང་དག་པ་ལ་བཀོད་པ་དེའི་འོག་ཏུའོ། །སྐབས་ནི། སྔར་གྱི་དེར་མ་ཟད་ཡང་ས་བཅུ་པ་དེ་ཉིད་་་་ལའོ་།་ །ཐབས་ནི། སྔར་བཞིན་ནོ། །གང་ལ་ན། མི་འགྱུར་བའི་ཡང་དག་བྱང་ཆུབ་ལ་སྐྱེ་བ་གཅིག་གིས་ཐོགས་པ་རང་གི་ངོ་བོ་ཡང་དག་པར་རྫོགས་པའི་བྱང་ཆུབ་ཏུ་སོ་སོར་ངེས་པ་དང་། སེམས་ཅན་དགྲོལ་བ་་ཡན་ལག་ཕྱོགས་བཅུའི་འཇིག་རྟེན་གྱི་ཁམས་ཀྱི་སེམས་ཅན་གྱི་དོན་མངོན་མཐོ་དང་ངེས་ལེགས་སྒྲུབ་པར་བྱེད་པ་དང་། སངས་རྒྱས་མཆོད་པའི་ཡན་ལག་འཇིག་རྟེན་གྱི་ཁམས་ཐམས་ཅད་དུ་སངས་རྒྱས་ཀྱི་དྲུང་དུ་ཉེ་བར་་་་འགྲོ་ཞིང་སངས་རྒྱས་སྟོན་པར་རྟེན་པ་དང་། སོགས་པ་དེ་ལ་མེ་ཏོག་ལ་སོགས་པས་མཆོད་པ་དང་། དེ་ལ་ཆོས་ཉན་ཅིང་སྒྲུབ་པ་ནན་ཏན་དུ་བྱེད་པ་ལ་སོགས་པའི་ཡོན་ཏན་ལ་བཀོད་དོ། །ཡང་ན་ཡང་དག་པར་་་་་་་རྫོགས་པའི་བྱང་ཆུབ་ཏུ་སོ་སོར་ངེས་པ་རང་དོན་དང་སེམས་ཀྱི་དོན་བསྒྲུབ་པ་ལ་གཞན་དོན་དང་། སངས་རྒྱས་རྟེན་པ་ལ་སོགས་པའི་ཡོན་ཏན་གཉིས་དོན་ལ་འགོད་དོ། །གང་དང་གང་གིས་ན་དེས་ན་སོགས་རིགས་་་་་་་

༄༅། །འགྲེའོ་།་ །གསུམ་པ་སྲིད་པ་ཐ་མ་ལ་འགོད་པ་ནི། བཀོད་དོ། །དུས་ནི་དོན་གསུམ་ལ་བཀོད་པའི་རྗེས་དེ་ནས་སོ། །སྐབས་ནི། སྔར་གྱི་བཀོད་པ་དེ་ལྟ་བུའི་རིམ་པས་ཡང་ས་བཅུ་པ་དེ་ཉིད་ལའོ། །གང་ལ་ན། ས་བཅུ་པའི་ཁྱད་པར་གྱི་ལམ་གྱི་ངོ་བོ་ཐེག་པ་གསུམ་གྱི་བྱང་ཆུབ་མཐའ་དག་འདྲེན་པར་བྱེད་པའི་མཚན་ཉིད་བྱང་ཆུབ་ཡན་ལག་དང་། རྒྱུ་ཚོགས་གཉིས་ཀྱི་ལས་དང་བྱང་ཆུབ་འབྲས་བུར་འབྲེལ་བའི་མཚན་་ཉིད་།་ ཚོགས་གཉིས་བསགས་ཏེ་རྫོགས་པའི་བྱང་ཆུབ་ཐོབ་པར་བྱེད་པས་ན་འབད་པ་ཆུད་མི་ཟ་སྟེ་ནུས་པའི་དབང་དུ་བྱས་པ་གཉིས་དང་། བདེན་པ་བཞིའི་དངོས་པོ་ཐམས་ཅད་ཡང་དག་པ་ཇི་ལྟ་བ་བཞིན་རྟོགས་པ་་་་་་་དང་་།་ བདེན་པ་བཞིའི་ཆོས་མི་རྟག་པ་ལ་སོགས་ལས་ཕྱིན་ཅི་ལོག་རྟག་པ་ལ་སོགས་པར་འཛིན་པ་རགས་པ་ཐམས་ཅད་སྤངས་པ་དང་། དེ་ལྟའི་ཕྱིན་ཅི་ལོག་གི་གཞི་སྟེ་རྒྱུ་བདེན་འཛིན་མེད་པར་སྤངས་པའི་ཡེ་ཤེས་་་་་་་དང་་།་ རང་བཞིན་གྱིས་ཡོངས་སུ་དག་པའི་མཚན་ཉིད་བྱང་ཆུབ་སེམས་དཔའི་རྣམ་པར་བྱང་བའི་བདེན་པ་གཉིས་དང་། གློ་བུར་གྱི་དྲི་མ་ཐམས་ཅད་དང་བྲལ་བའི་རྣམ་པར་བྱང་བ་རྫོགས་པའི་བྱང་ཆུབ་ཀྱི་རྒྱུའི་ཚོགས་་་་་རྫོགས་པ་དང་། འཁོར་འདས་གདོད་མ་ནས་སྟོང་པ་ཉིད་ཀྱི་ངོ་བོར་རྟོགས་པ་ཉིད་ཀྱིས་འདུས་བྱས་འཁོར་བ་དང་འདུས་མ་བྱས་མྱང་འདས་གཉིས་ཡིན་ལུགས་ལ་ཐ་མི་དད་པར་ཡོངས་སུ་ཤེས་པ་ལ་བཀོད་དོ། །གཞན་་་་

རྣམམེ་སྔར་བཞིན་ནོ། །ཆོས་བཤེས་ལྟར་ན། དངོས་པོ་ཐམས་ཅད་ནི་ཀུན་རྫོབ་ཀྱི་བདེན་པ་ཡིན་ལ། ཡང་དག་པ་ཇི་ལྟ་བ་བཞིན་རྟོགས་པ་ནི་དོན་དམ་བདེན་པ་ལས་ཐ་མི་དད་པར་རྟོགས་པའོ། །བདེན་པ་གཉིས་ཐ་དད་དུ་མི་འཛིན་པའི་མཐུས་བདེན་པ་གཉིས་ལ་ལོག་པར་རྟོག་པའི་ཕྱིན་ཉྩ་ལོག་ཐམས་ཅད་སྤངས་པ་དང་། ཕྱིན་ཅི་ལོག་སྤངས་པ་དེ་ཡང་གདོད་མ་ནས་ཡོད་པ་བོར་བ་མ་ཡིན་པས་ན་ཕྱིན་ཅི་ལོག་སྤངས་པ་གཞེ་མེད་་་་་་པའི་ཡེ་ཤེས་སྨོས་ཏེ། གདོད་མ་ནས་དངོས་པོ་རྣམས་ལ་ཕྱིན་ཅི་ལོག་ཕྲ་བ་ཡང་མེད་པས་ན་དངོས་པོ་རྣམས་ཀྱི་རང་བཞིན་ཇི་ལྟར་གནས་པ་ཞིག་དེས་ཤེས་པར་ཟད་དོ། །ལམ་གྱི་འབྲས་བུ་ལ་འགོད་པ་ནི། བཀོད་་་་་་་པར་མཛད་དོ། །དུས་ནམ་གྱི་ཚེ་ན་ལམ་ལ་འགོད་པའི་ཕྲིན་ལས་མཛད་ནས་དེའི་རྗེས་ལའོ། །སྐབས་གང་དུ་ན། དེ་བཞིན་གཤེགས་པའི་ས་ཀུན་ཏུ་འོད་ཀྱི་གནས་སྐབས་སུའོ། །གང་ལ་ན། མི་གནས་པའི་མྱ་་་་་ངན་ལས་འདས་པ་ལའོ། །གང་གིས་ན། ཆོས་སྐུས་སོ། །གང་ན། ས་བཅུ་པ་རྫོགས་པའི་གདུལ་བྱ་རྣམས་སོ། །དེས་ན་ཆོས་སྐུས་གདུལ་བྱ་མི་གནས་པའི་མྱང་འདས་ལ་བཀོད་པའི་ལས་ནི་ཕྲིན་ལས་ཡིན་ཏེ།ཆོས་སྐུའི་བདག་རྐྱེན་ལས་བྱུང་ཞིང་གདུལ་བྱའི་སྣང་བ་ལ་བརྟེན་པའི་ལས་ཡིན་པའི་ཕྱིར་རོ། །མདོར་ན་མཛད་པའི་རིམ་པ་དེ་ལྟར་རོ། །གཉིས་པ་ནི། ཁོང་དུ་ཆུད་པར་བྱའོ། །གང་ན། སེམས་བསྐྱེད་དང་ཕྲིན་་་

༄ཚོ། །ལས་བསྟན་པའི་ལྷག་མ་སེམས་བསྐྱེད་ནས་ཕྲིན་ལས་ཀྱི་བར་གྱི་ཚིག་གི་དོན། གདམས་ངག་ནས་སྤྲལ་སྐའི་བར་རྣམས་ཀྱི་གོ་རིམ་ལས་དང་པོ་པའི་ས་ནས། སངས་རྒྱས་ཀྱི་སའི་བར་ན་ཇི་ལྟར་ཡོད་པའི་ཚུལ་་་རྣམས་སོ། །གང་གིཚོས་ན། གོང་དུ་བསྟན་པ་དེ་ལྟར་དོན་བདུན་ཅུའི་དང་པོ་སེམས་བསྐྱེད་པ་དང་ཐ་མ་ཆོས་སྐུམ་ཕྲིརྣེ་ཅུལས་ཀྱི་ལས་བསྟན་པ་སྟེ། རང་རང་གི་སྐབས་ཀྱི་བྱ་བ་དང་ཡོན་ཏན་དང་རང་བཞིན་ལས་དང་པོའི་ས་་་ནས་།་སངས་རྒྱས་ཀྱི་སའི་བར་དུ་རིམ་པ་མ་འཁྲུག་པར་བསྟན་པའི་རིམ་པས་སོ། །ཀྱང་ནི་དེ་གཉིས་ཀྱི་རིམ་པ་བསྟན་པས་དེ་གཉིས་ཀྱི་རིམ་པ་ཁོང་དུ་ཆུད་པར་མ་ཟད་བར་གྱི་ཚིག་གི་དོན་རྣམས་ཀྱང་ཁོང་དུ་ཆུད་དོ་ཞེས་་་་པའོ་།་ །ཆོས་བཤེས་ཀྱི་དགོངས་པའོ། །ཡང་ན་དང་པོའི་སེམས་བསྐྱེད་པ་དང་ཐ་མ་ཆོས་སྐུའི་ཕྲིན་ལས་ཀྱི་ས་མཚམས་ལས་དང་པོ་པའི་ས་ནས། སངས་རྒྱས་ཀྱི་སའི་བར་དུ་ཡོད་པར་བསྟན་པའི་རིམ་པའོ། །ངག་དོན་ནི།སེམས་བསྐྱེད་དང་ཕྲིན་ལས་ཀྱིས་ས་མཚམས་དངོས་སུ་རྒྱས་པར་བསྟན་པ་འདི་ཆོས་ཅན། ཁྱོད་ལ་དགོས་པ་ཡོད་དེ། ཁྱོད་ལ་བརྟེན་ནས་གདམས་ངག་ནས། སྤྲུལ་སྐུའི་བར་གྱི་ས་མཚམས་ཀྱང་ཁོང་དུ་ཆུད་པའི་ཕྱིར་་རོ་།་ །འོ་ན་གདམས་ངག་ནས་སྤྲུལ་སྐུའི་བར་གྱི་དོན་རྣམས་ཀྱི་ས་མཚམས་དངོས་སུ་རྒྱས་པར་མི་སྟོན་པའི་རྒྱུ་མཚན་ཅི་ཞེ་ན་མ་བྲིས་སོ། །གང་གིས་ན། མཁས་པ་སློབ་དཔོན་སེང་གེ་བཟང་པོ་བདག་གིས་ནིའོ། །

གང་ན། གདམས་ངག་ནས་སྤྲུལ་སྐུའི་བར་གྱི་ས་མཚམས་དངོས་སུ་རྒྱས་པར་རོ། །གང་དུ་ན། འགྲེལ་ཆུང་དོན་གསལ་འདིར་རོ། །དེའི་རྒྱུ་མཚན་ཅི་ཞེ་ན། འགྲེལ་ཆུང་གི་གཞུང་ཚིག་མང་དུ་དོགས་པའི་རྒྱུ་མཚན་གྱིས་སོ་།་ །དེའི་ཚིག་མང་ན་སྐྱོན་ཅི་ཡོད་ཅེ་ན། གདུལ་བྱའི་བློ་ཞབྲུག་པར་འགྱུར་དུ་དོགས་ནས་སོ། །ངག་དོན་ནི། འགྲེལ་ཆུང་དོན་གསལ་རྩོམ་མཁན་གྱི་སློབ་དཔོན་སེང་གེ་བཟང་པོ་ཆོས་ཅན། ཁྱོད་ཀྱིས་འགྲེལ་ཆུང་་་་འདིར་གདམས་ངག་ནས་སྤྲུལ་སྐུའི་བར་གྱི་དོན་རྣམས་ཀྱི་ཡ་མཐའ་མ་མཐའི་ས་མཚམས་དངོས་སུ་རྒྱས་པར་མ་བྲིས་པ་ལ་རྒྱུ་མཚན་ཡོད་དེ། ཚིག་མང་དུ་དོགས་པའི་རྒྱུ་མཚན་གྱིས་འདིར་དེའི་ཡ་མཐའ་མ་མཐའི་ས་མཚམས་དངོས་སུ་རྒྱས་པར་མ་བྲིས་པའི་ཕྱིར་རོ། །ཆོས་ཀྱི་སྐུ་མཚོན་པར་བྱེད་པའི་ཆོས་བཞིའི་གོ་རིམ་ནི་ཇི་ལྟ་བུ་ཞེ་ན། ནམ་མཁའ་ལ་བརྟེན་ནས་གློག་འབྱུང་ལ། གློག་ལ་བརྟེན་ནས་འོད་འབྱུང་ལ། འོད་ཀྱིས་མུན་པ་སེལ་བའི་ལས་བྱེད་པ་བཞིན་དུ་ཆོས་ཀྱི་སྐ་ལ་བརྟེན་ནས་ལོངས་སྤྱོད་རྫོགས་པའི་སྐ་འབྱུང་ལ། ལོངས་སྤྱོད་རྫོགས་པའི་སྐ་ལ་བརྟེན་ནས་སྤྲུལ་པའི་སྐུ་འབྱུང་ལ། སྤྲུལ་པའི་སྐུས་གཞན་དོན་གྱི་ལས་མཛད་པས་ན་འདི་ནི་དོན་གྱི་རིམ་པའི་དབང་དུ་བྱས་པ་ཡིན་པས་རིརིགས་པ་ཉིད་ཡིན་ནོ། །ཚོམདོར་ན་ཤེས་ཇེབ་ཀྱི་ཕ་རོལ་ཏུ་ཕྱིན་པ་ཆོས་སྐུའི་མན༄་ངག་གི་བསྟན་བཅོསི་ཆོས་ཀྱི་སྐུའི་མངོན་པར་རྟོགས་པའི་རྒྱན་ཅེས་བྱ་བ་ལས་ཆོས་སྐུ་གཏན་ལ་འབེབས་པའི་་

༄ཚོ། །སྐབས་བརྒྱད་པ་བསླབ་པ་འབྲས་བུའི་ལེའུ་འགྲེལ་པ་དང་བཅས་པའི་ལེགས་པར་བཤད་པ་ཟབ་དོན་རིན་པོ་ཆེའི་པང་མཛོད་དགོས་འདོད་སྩོལ་བ་རེ་ཞིག་རྫོགས་སོ།། །།གཉིས་པ་བར་མ་ལ་དད་པ་ལ་དྲུག་ཏུ་་་་བསྡུས་ཏེ་བཤད་པ་ནི། ཤེས་རབ་ཕ་རོལ་ཕྱིན་པ་ནི། །དངོས་པོ་དྲུག་གིས་ཡང་དག་བཤད། །མཚན་ཉིད་དེ་ཡི་སྦྱོར་བ་དང་། །དེ་རབ་དེ་ཡི་གོ་རིམ་དང་། །དེ་མཐའ་དེ་ཡི་རྣམ་སྨིན་ནི། །དོན་བསྡུས་གཞན་ཏེ་རྣམ་པ་་་དྲུག །ཅེས་བྱ་བས་གསུངས་ཏེ། འདི་ལ་གསུམ་ལས། མཚམས་སྦྱར་བ་ནི། རྒྱས་པ་ལ་དད་པའི་སེམས་ཅན་དབང་རྟུལ་ལ་ཕན་བཏགས་པར་བྱ་བའི་ཕྱིར་གོང་དུ་བསྟན་པ་དེ་ལྟར་ཡུམ་གྱི་དོན་བརྒྱད་དུ་ཕྱེ་བའི་སྒོ་ནས་རྣམ་་་པར་བཤད་ནས། ཡང་བརྒྱད་ལས་གཞན་དྲུག་ཏུ་བསྡུས་ནས་རྣམ་པར་བཤད་པ་གསུངས་པ་འཆད་དོ། །བསྡུས་དོན་ནི། བཤད་དོ། །གང་ན། གཞུང་ལམ་འབྲས་བུའི་ཤེས་ཕྱིན་ནིའོ། །གང་གིས་ན། བྱམས་པ་་་མགོན་པོས་སོ། །གང་ལ་ན། གདུལ་བྱ་དབང་འབྲིང་ལའོ། །གང་གི་སྒོ་ནས་ན། དངོས་པོ་དྲུག་ཏུ་བསྡུས་པའི་སྒོ་ནས་སོ། །ཇི་ལྟར་ན། ཡང་དག་པ་ཇི་ལྟ་བ་བཞིན་དུ་ཕྱིན་ཅི་མ་ལོག་པར་རོ། །དངོས་པོ་དྲུག་པོ་གང་་་ཞེ་ན། མཁྱེན་གསུམ་ནི་འཕགས་བཞིའི་ཡུམ་མཚོན་པར་བྱེད་པས་ན་མཚན་ཉིད་དོ། །རྣམ་རྫོགས་སྦྱོར་བ་ནི་མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་དབང་དུ་བྱ་བའི་ཕྱིར་བསྡུས་ནས་སྒོམ་པའི་་

རྣལ་འབྱོར་ཡིན་པས་ན་མཚན་ཉིད་དེའི་སྦྱོར་བ་ཡིན་ནོ། །རྩེ་མོའི་སྦྱོར་བ་ནི་མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་བསྡུས་སྒོམ་རབ་ཏུ་གྱུར་པའི་རྣལ་འབྱོར་ཡིན་པས་མཚན་ཉིད་དེའི་རབ་ཏུ་གྱུར་་་་པ་ཡིན་ནོ། །མཐར་གྱིས་པའི་སྦྱོར་བ་ནི་མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་བསྡུས་ནས་རིམ་གྱིས་སྒོམ་པའི་རྣལ་འབྱོར་ཡིན་པས་མཚན་ཉིད་དེའི་གོ་རིམ་དང་ལྡན་པ་ཡིན་ནོ། །སྐད་ཅིག་མའི་་་་སྦྱོར་བ་ན་མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་བསྡུས་ནས་སྐད་ཅིག་མ་གཅིག་ལ་སྒོམ་པའི་བྱང་ཆུབ་སེམས་དཔའི་རྣལ་འབྱོར་མཐར་ཐུག་ཡིན་པས་མཚན་ཉིད་དེའི་སྦྱོར་བ་མཐར་ཐུག་པ་ཡིན་ནོ། །ཆོས་ཀྱི་སྐུ་ཕྲིན་ལས་དང་བཅས་པ་ནི་མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་བསྡུས་ནས་སྒོམ་པའི་འབྲས་བུ་ཕུལ་དུ་ཕྱིན་པ་ཡིན་པས་མཚན་ཉིད་དེའི་རྣམ་པར་སྨིན་པ་ཡིན་ནོ། །མདོར་ན་ཡུམ་གྱི་དོན་བསྡུས་པ་བརྒྱད་ལས་གཞན་རྣམ་པ་དྲུག་གོ །ཚིག་དོན་ལ་ཤཱནྟི་པ་དང་རཏ་ཞིར་ལྟར་ན། མཁྱེན་གསུམ་གྱིས་སྦྱོར་བའི་གཞིར་མཚོན་པར་བྱེད་པས་མཚན་ཉིད་དོ་མཚན་ཉིད་དེའི་སྦྱོར་བ་ནི་རྣམ་རྫོགས་སྦྱོར་བའོ། །སྦྱོར་་བ་དེའི་རབ་ནི་རྩེ་མོའི་སྦྱོར་བའོ། །སྦྱོར་བ་དེའི་གོ་རིམ་མཐར་གྱིས་པའི་སྦྱོར་བའོ། །སྦྱོར་བ་དེའི་མཐའ་ནི་སྐད་ཅིག་མའི་སྦྱོར་བའོ། །སྦྱོར་བ་དེའི་རྣམ་པར་སྨིན་པ་འབྲས་བུ་ནི་ཆོས་ཀྱི་སྐུའོ། །མདོར་ན་འདི་ནི་་་་་་

༄༅། །འདིའོ། །དོན་གཞན་བསྡུས་པ་རྣམས་པ་དྲུག་གོ།སངས་རྒྱས་ཡེ་ཤེས་ལྟར་ན། རྣམ་མཁྱེན་དང་ལམ་ཤེས་ནི་བླང་བྱའི་མཚན་ཉིད་དོ། །གཞི་ཤེས་ནི་དོར་བྱའི་མཚན་ཉིད་དོ། །གསེར་གླིང་པ་ལྟར་ན།གཟུགས་ལ་སོགས་པའི་ཡུལ་ཐམས་ཅད་ཀུན་ནས་བསྡུས་པས་གཟུགས་ལ་སོགས་པའི་ཡུལ་མཚོན་པ་ཡིན་པས་མཚན་ཉིད་དེ་མཁྱེན་པ་གསུམ་མོ། །འབྲེ་ལྟར་ན། མཁྱེན་པ་གསུམ་ནི་མཚན་ཉིད་དེ་རང་བཞིན་ཡིན་ལ།སྦྱོར་བ་བཞི་དང་ཆོས་སྐུ་ནི་གནས་སྐབས་ཡིན་ནོ། །སློབ་དཔོན་ལྟར་ན། མཁྱེན་གསུམ་ནི་ཆོས་སུམ་ཅུ་མངོན་པར་མཚོན་པའི་གནས་སམ་སྦྱོར་བའི་ནུས་པ་མངོན་པར་མཚོན་པའི་གནས་ཡིན་པས་མཚན་ཉིད་དོ། །མཁྱེན་གསུམ་གང་ཞེ་ན།རྣམ་པ་ཐམས་ཅད་མཁྱེན་པ་ཉིད་ལ་སོགས་པའོ། །རྣམ་རྫོགས་སྦྱོར་བ་ནི་དབང་དུ་བྱ་བའི་ཕྱིར། འདིས་མཁྱེན་གསུམ་ཐོས་བསམ་གྱིས་ཤེས་པའི་དོན་བསྡུས་ནས་སྒོམ་པ་ལ་སྦྱོར་བའི་རྣལ་འབྱོར་ཡིན་་་་པས་ན་མཁྱེན་གསུམ་གྱི་སྦོར་བའི་གནས་སྐབས་ཡིན་ནོ། །རྩེ་མོའི་སྦོར་བ་ནི་མཁྱེན་གསུམ་ཐོས་བསམ་གྱིས་ཤེས་པའི་དོན་བསྡས་སྒོམ་ཕུལ་དུ་བྱུང་བ་ཡིན་པས་མཁྱེན་གསུམ་གྱི་སྒོར་བ་རབ་ཀྱི་གནས་སྐབས་ཡིན་ནོ། །མཐར་གྱིས་པའི་སྦྱོར་བ་རྣེ་མཁྱེན་གསུམ་བསྡུས་སྒོམ་གོ་རིམ་དུ་སྒོརྨེ་་པའི་རྣལ་འབྱོར་ཡིན་བས་མཁྱེན་གསུམ་གོ་རིམ་དུ་སྒོམ་པཏཱ་གནས་སྐབས་ཡིན་ནོ། །སྐད་ཅིག་མའི་སྦྱོར་བ་སྣ་མཁྱེན་གསུམ་བསྡུས་སྒོམ་ཁྱད་པར་དུ་་་་་

འགྲོར་མེད་པ་སྟེ་མཐར་ཐུག་པའི་རྣལ་འབྱོར་པ་ཡིན་པས་མཁྱེན་གསུམ་གྱི་སྒོར་བ་མཐར་ཐུག་པའི་གནས་སྐབས་ཡིན་ནོ། །ཆོས་སྐུ་མཛད་པ་དང་བཅས་པ་ནི་མཁྱེན་གསུམ་བསྡུས་སྒོམ་གྱི་འབྲས་བུ་ཡིན་པས་མཁྱེན་་་་་་་གསུམ་རྣམ་པར་སྨིན་པ་ཡིན་ནོ། །མཇུག་བསྡུ་བ་ནི། གོང་དུ་བསྟན་པའནོ་ཙུལ་དེ་ལྟར་ན་ཡུམ་གསུམ་པོ་ཐམས་ཅད་ཀྱི་དོན་བསྡུས་པ་བརྒྱད་ལས་གཞན་རྣམ་པ་དྲུག་སྟེ་རྒྱས་པར་འཆད་ན་སྔ་མ་བརྒྱད་དུ་ཕྱེ་ནས་བསྟན་པ་་ཁོ་ན་བཞིན་དུ་བཤད་པར་བྱ་བ་ཡིན་ནོ། །དངོས་པོ་དྲུག་གི་གོ་རིམ་ནི་ཇི་ལྟ་བུ་ཞེ་ན། མཁྱེན་གསུམ་ནི་ཐོས་བསམ་གྱི་གཏན་ལ་དབབ་པའི་གནས་ཡིན་པས་དང་པོར་བསྟན་ཏོ། །མཁྱེན་གསུམ་གྱི་གནས་ལུགས་་་་་ཤེས་ནས་དེ་ལ་དབང་ཐོབ་པར་བྱ་བའི་ཕྱིར་མཁྱེན་གསུམ་སྒོམ་པ་ལ་སྦྱོར་བས་དེ་ནས་རྣམ་རྫོགས་སྦྱོར་བ་བསྟན་ཏོ། དབང་ཐོབ་ནས་སྒོམ་པ་ཕུལ་དུ་བྱུང་བར་འགྲོ་བའི་ཕྱིར་དེ་ནས་རྩེ་སྦྱོར་བསྟན་ཏོ། །སྒོམ་པ་ཕུལ་དུ་བྱུང་་ནས་སྔར་རྟོགས་པའི་དངོས་པོ་ལ་ངེས་པ་སྟེ། སྔར་རྟོགས་པའི་དངོས་པོ་བརྟན་པར་བྱ་བའི་ཕྱིར་སོ་སོ་བ་མཁྱེན་པ་གསུམ་དང་མཐའ་དག་བསྡུས་རྣམ་ཀུན་དང་རྩེ་སྦྱོར་དུ་བསྒོམ་པའི་དོན་གཞུང་སྲོང་བ་རྒྱུན་ལྡན་དུ་སྒོམ་པར་་་བྱེད་པས་དེ་ནས་མཐར་གྱིས་པའི་སྦྱོར་བ་བསྟན་ཏོ། །རྒྱུན་ལྡན་བསྒོམས་པས་རྟོགས་པ་སྔར་བས་ཁྱད་པར་དུ་འགྲོ་བར་མེད་པ་མཐར་ཐུག་པར་འགྱུར་བས་དེ་ནས་སྐད་ཅིག་མའི་སྦྱོར་བར་བསྟན་ཏོ། །རྟོགས་པ་མཐར་ཐུག་་་

༄༅། །པ་ན་མངོན་པར་རྫོགས་པར་འཚང་རྒྱ་བས་དེ་ནས་ཆོས་སྐ་བསྟན་ཏོ། །དོན་གྱི་རིམ་པའི་དབང་དུ་བྱས་པ་ཡིན་ནོ། །བསྡས་པ་ལ་དད་པ་ལ་གསུམ་དུ་བསྡུས་ནས་བཤད་པ་ནི། ཤེས་རབ་ཕ་རོལ་ཕྱིན་་་པ་ན། །དངོས་པོ་གསུམ་གྱིས་ཡང་དག་བཤད། ཚོ།ཡུལ་ནི་རྣམ་པ་རྒོསུམ་པོ་རྒྱུ། །སྦྱོར་བ་བཞི་ཡི་བདག་ཉིད་དང་། །ཆོས་སྐུ་ཕྲིན་ཟློས་འབྲས་བུ་ནི། དོན་བསྡུས་གཞན་ཏེ་རྣམ་པ་གསུམ། །ཞེས་བྱ་བས་གསུངས་ཏེ་།་ འདི་ལ་མཚམས་སྦྱར་བ་ནི། བར་པ་ལ་དད་པའི་སེམས་ཅན་དབང་འབྲིང་ལ་ཕན་གདགས་པར་བྱ་བའི་ཕྱིར་གོང་དུ་བསྟན་པ་དེ་ལྟར་ཡུམ་གྱི་དོན་བསྡུས་་པ་དྲུག་གི་སྒོ་ནས་རྣམ་པར་བཤད་ནས། ཡང་མདོར་བསྡུས་པ་ལ་དགའ་བའི་སེམས་ཅན་དབང་རྣོན་ལ་ཕན་གདགས་པར་བྱ་བའི་ཕྱིར་དུ་དྲུག་ལས་གཞན་གསུམ་དུ་རྣམ་པར་བཤད་པ་འཆད་དོ། །བསྡུས་དོན་ནི། བཤད་དོ། །གཞན་རྣམས་སྔར་བཞིན་ལ། གང་གི་སྒོ་ནས་་་་ན་།་ དངོས་པོ་གསུམ་དུ་བསྡས་པའི་སྒོ་ནས་སོ། །གསུམ་པོ་གང་ཞེ་ན། ཡུལ་དང་རྒྱུ་དང་འབྲས་བུ་རྣམ་པ་གསུམ་མོ། །འཕགས་པའི་བཞེད་པའོ། །སློབ་དཔོན་དང་ཤནྟི་པ་དང་ཨ་བྷ་ཡ་དང་རཏྣ་ཀཱརྟི་ལྟར་ན།རྒྱུ་དང་སྦྱོར་བ་དང་འབྲས་བུས། །ཚིག་དོན་ནི། མཁྱེན་གསུམ་ནི་ཡུལ་ཡིན་ཏེ་ཐོས་བསམ་གྱིས་གཏན་ལ་དབབ་པའི་གཞི་ཡིན་པའི་ཕྱིར་རོ། །སྦྱོར་བ་བཞིའི་བདག་ཉིད་ནི་ཆོས་སྐུའི་རྒྱུ་ཡིན་ཏེ་མཁྱེན་གསུམ་གྱི་གནས་་་་་

ལུགས་ཤེས་པ་སྦྱོར་བཞིའི་སྒོ་ནས་ཉམས་སུ་བླངས་པས་བླ་མེད་རྫོགས་པའི་བྱང་ཆུབ་ཏུ་འཚང་རྒྱ་བའི་ཕྱིར་རོ། །ཆོས་སྐུ་ཕྲིན་ལས་དང་བཅས་པ་ནི་འབྲས་བུ་ཡིན་ཏེ་སྦྱོར་བཞི་བསྒོམས་པའི་རྣམ་པར་སྨིན་པ་ཡིན་་པའི་ཕྱིར་རོ། །ཤཱནྟི་པ་ལྟར་ན། ཡུམ་གྱི་དོན་བསྡུས་པ་དྲུག་ལས་གཞན་རྣམ་པ་གསུམ་སྟེ་རྒྱུ་དང་སྦྱོར་བ་དང་འབྲས་བུའོ། །དེ་ལ་རྒྱུ་རྣམ་པ་གསུམ་སྟེ་མཁྱེན་པ་གསུམ་ནི་སྦྱོར་བའི་ཡུལ་ཡིན་ནོ། །སྦྱོར་བ་བཞིའི་བདག་་་་་་་ཉིད་ནི་རྣམ་རྫོགས་སྦྱོར་བ་ལ་སོགས་པའོ། །སྦྱོར་བའི་འབྲས་བུ་ནི་ཆོས་སྐུ་ཕྲིན་ལས་དང་བཅས་པའོ། །སློབ་དཔོན་ལྟར་ན། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པ་ཉམས་སུ་བླངས་པས་བླ་མེད་་་་་་རྫོགས་པའི་བྱང་ཆུབ་ཏུ་འཚང་རྒྱ་བའི་ཕྱིར་མཁྱེན་པ་གསུམ་ནི་འཇུག་ཡུལ་ཆོས་སྐུའི་རྒྱུ་ཡིན་ནོ་ཞེས་བརྗོད་དུ་རུང་བ་ཡིན་ནོ། །རྒྱུ་མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པར་དེ་ལ་ཚུལ་ཇི་ལྟར་དུ་རབ་ཏུ་་་་སྦྱོར་བར་བྱེད་ཅེ་ན། སྦོར་བཞིའི་སྦོ་ནས་སྦོར་ཞིང་ཉམས་སུ་ལེན་པར་བྱེད་པས་ན་རྣམ་རྫོགས་སྦྱོར་བ་ལ་སོགས་སྦྱོར་བ་བཞི་ནི་སྦྱོར་བ་ཉམས་ལེན་ཡིན་ན། སྦྱོར་བ་དེ་ལྟ་བུ་དང་ལྡན་པའི་རྒྱུ་མཁྱེན་གསུམ་གྱི་གནས་་་་་་་ལུགས་ཐོས་བསམ་གྱིས་ཤེས་པ་དེའི་འབྲས་་བུ་ཅི་ཞིག་ཅེ་ན། ཆོས་ཀྱི་སྐུ་ཕྲིན་ལས་དང་བཅས་རྨེ་ནི་འབྲས་བུ་ཡིན་རྣོ། །མདོར་ན། རྒྱལ་བའི་ཡུམ་རྣམ་པ་གསུམ་གྱི་དོན་བསྡུས་པ་དྲུག་ལས་གཞན་རྣམ་པ་གསུམ་སྟེ་རྒྱས་

༄༅། །པར་འཆད་ན་སྔ་མ་དེ་ཁོ་ན་བཞིན་དུ་བཤད་པར་བྱ་བ་ཡིན་ནོ། །ཆོས་གསུམ་པོའི་གོ་རིམ་ནི་ཇི་ལྟ་བུ་ཞེ་ན། མཁྱེན་གསུམ་ནི་ཐོས་བསམ་གྱིས་གཏན་ལ་དབབ་པའི་ཡུལ་ཡིན་པས་མཁྱེན་གསུམ་ནི་དང་་་་པོར་བསྟན་ཏོ། །མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པ་སྦྱོར་བའི་ཉམས་སུ་ལེན་པར་བྱེད་པས་ན་དེའི་འོག་ཏུ་སྦྱོར་བ་བསྟན་ཏོ། །མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་སྦྱོར་བཞིའི་སྒོ་ནས་ཉམས་སུ་བླངས་པས་སྒོམ་པ་ཡོངས་སུ་རྫོགས་པ་ན་སྐུ་གསུམ་མངོན་དུ་གྱུར་པས་དེའི་འོག་ཏུ་ཆོས་སྐུ་ཕྲིན་ལས་དང་བཅས་པ་བསྟན་ཏེ་དོན་གྱི་རིམ་པའི་དབང་དུ་བྱས་པ་ཡིན་ནོ། །མདོར་ན་ཡུམ་གྱི་དོན་གཞི་ལམ་འབྲས་གསུམ་དུ་བསྡུས་ནས་གདུལ་བྱ་དབང་རྣོན་ལ་བསྟན་ཏོ། །བཤད་པ་མཐར་ཕྱིན་པའི་ཚུལ་ལ་བརྗོད་བྱ་བརྒྱད་དུ་འདུས་པར་བསྟན། འགྲེལ་པ་ཇི་ལྟར་བརྩམས་པའི་ཚུལ། བརྩམས་པའི་དགེ་བ་བསྔོ་བའི་ཚུལ་།་ བརྩམས་པའི་ནོངས་པ་བཟོད་པར་གསོལ། ཡུམ་གྱི་དགོངས་པ་རྙེད་པའི་ཚུལ་དང་ལྔ་ལས། དང་པོ་ནི། ཤེས་བྱ་ཆོས་ཅན་ཡུམ་གྱི་དོན་ལ་མཁས་པ་རྣམས་ཀྱིས་ཡུམ་གསུམ་པོ་ཀུན་ལའང་བརྗོད་བྱའི་དོན་བསྡུས་ན་དངོས་པོ་བརྒྱད་པོ་དེ་ཙམ་དུ་ཤེས་པར་བྱ་བ་ཡིན་ཏེ། ཡུམ་གསུམ་པོ་ལ་ལ་སྟེ་འཕགས་པ་བརྒྱད་སྟོང་པ་ལས་དངོས་པོ་བརྒྱད་ཀྱི་དོན་ཙམ་དང་། དེ་ལས་གཞན་ཉི་ཁྲི་ལས་དངོས་པོ་བརྒྱད་ཀྱི་ཚིག་རྫོགས་པར་་་་

དང་་།་ དེ་ལས་གཞན་འབུམ་ལས་དངོས་པོ་བརྒྱད་པོ་རེ་རེ་ཡང་མིང་གི་རྣམ་གྲངས་མང་པོ་སྨོས་པའི་སྒོ་ནས་རྫོགས་པར་བསྟན་པའི་ཕྱིར་རོ། །ཡུམ་གསུམ་གྱི་བརྗོད་བྱའི་དོན་བསྡུས་ན་དངོས་པོ་བརྒྱད་དུ་འ་དུས་སྤུ་དེ་ལྟ་་་མིན་ན་རྒྱུ་མཚན་དེའི་ཕྱིར། ཡུམ་གསུམ་པོ་ཐམས་ཅད་ཀྱི་བརྗོད་བྱའི་དོན་གྱི་རིམ་པ་མངོན་རྟོགས་རྒྱན་འདིས་་ལེགས་པར་བསྡུས་པ་མ་ཡིན་པར་ཐལ་ལོ། །འོ་ན་ཡུམ་གསུམ་ལ་དོན་ཁྱད་མེད་པས་ཟློས་པའི་སྐྱོན་ཡོད་དོ་་ཞེ་ན། དེའི་སྟོན་མེད་དེ། ཡུམ་རྒྱས་འབྲིང་བསྡུས་གསུམ་པོ་དེ་ལའང་ཚིག་བསྡུས་པ་དང་། སོགས་པ་འབྲིང་དང་རྒྱས་པའི་རབ་ཏུ་དབྱེ་བ་ཡོད་པས་ཁྱད་པར་ཡོད་པས་སོ། །ཁྱད་པར་དེ་ཡང་ཚིག་གི་ཁྱད་པར་ཙམ་་་ཁོ་ནར་ཟད་ཀྱི་དོདོན་ཁྱད་མེད་དོ། །གཉིས་པ་ནི། བྱས་སོ། །གང་གིས་ན། རྒྱལ་བའི་སྲས་པོ་སེང་གེ་བཟང་པོས། །གང་ན། མངོན་པར་རྟོགས་པའི་རྒྱན་གྱི་ཚིག་ལེའུར་བྱས་པའི་འགྲེལ་པ་དོན་གསལ་འདི་་་་་་ནིའོ་།་ །རྒྱུ་གང་ལ་བརྟེན་ནས་ན། འཕགས་པ་རྣམ་པར་གྲོལ་བའི་སྡེས་བྱས་པའི་འགྲེལ་པ་ལ་བལྟས་པའི་མཐུ་ཡིས་རྒྱན་གྱི་དོན་མཐོང་ཞིང་རྟོགས་པའི་སྒོ་ནས་ནིའོ། །ཚུལ་ཇི་ལྟར་ན་འཐེམས་སྦྱོར་ཚིག་གི་སྦྱོར་བ་་་་་་་དང་་།་ ངག་དོན་བརྒལ་ལན་གྱི་སྦྱོར་བ་དང་། སོགས་པ་བཤད་པ་རྣམ་གྲངས་ཀྱི་སྦྱོར་བ་དང་། སྡེབ་སྦྱོར་སྙན་ངག་གི་སྦྱོར་བ་མ་བྱས་པར་རོ། །དགོས་པ་ཅིའི་ཕྱིར་ཚིག་ལ་སོགས་པའི་སྦྱོར་བ་མ་མཛད་ཅེ་ན།

༄༅། །གདུལ་བྱ་རྣམས་ཀྱིས་རྒྱན་གྱི་དོན་གོ་སླ་བར་བྱ་བའི་ཕྱིར་དུ་ཡིན་ཏེ། དོན་རྒྱ་ཆེན་པོ་ཁོང་དུ་ཆུད་པར་བྱེད་པའི་དུས་ན་ཚིག་གི་ཚོགས་རབ་ཏུ་མང་པོ་ནི་དོན་ཁོང་དུ་ཆུད་པའི་བར་ཆད་དུ་འགྱུར་བར་སྣང་བའི་ཕྱིར་རོ། །ཅི་འདི་ནི་སློབ་དཔོན་གཞན་གྱིས་རྗེས་སུ་མ་གནང་བར་བྱས་སམ་ཞེ་ན། མ་ཡིན་ཏེ་བདག་གི་མཁན་པོ་དང་བླ་མ་བཟང་པོ་ཡང་དག་པ་རྣམ་པར་སྣང་མཛད་ལ་ཕྱག་འཚལ་ཏེ་དེ་དག་ལས་གནང་བ་མནོས་ཤིང་གདམས་ངག་གི་ཆ་གནང་ནས་བྱས་པ་ཡིན་ནོ། །གསུམ་པ་ནི། ཐོབ་པར་ལྷ(ག །གང་ལ་བརྟེན་ནས་ན། འགྲེལ་པ་དེ་བསྡེབས་ཤིང་བརྩམས་པ་ལས་བྱུང་བའི་དགེ་བ་སེངྒེ་བཟང་པོ་བདག་གིས་ཐོབ་པ་དེའི་མཐུ་ལ་་བརྟེན་ནས་སོ། །གང་གིས་ན། སྐྱེ་བོ་སེམས་ཅན་ཐམས་ཅད་ཀྱིས་ནིའོ། །གང་ན། བདེ་བར་གཤེགས་པའི་ཤེས་རབ་བོ། །བཞི་པ་ནི། བཟོད་པར་མཛད་དོ། །གང་གིས་ན། སྐྱེ་བོ་མཁས་པའི་བློ་དང་་་་ལྡན་པ་རྣམས་ཀྱིས་སོ། །གང་ལ་ན། སེངྒེ་བཟང་པོ་བདག་གིས་འབད་ནས་བགྱིས་པའི་འགྲེལ་པ་འདི་ལ་ནོར་པའི་ནོངས་པ་ཡོད་སྲིད་ན་དེ་ལའོ། །བཟོད་པར་རིགས་པའི་རྒྱུ་མཚན་ཅི་ཞེ་ན། གཞན་ལ་མི་བཟོད་་་་་པ་ཁོང་ཁྲོ་བ་ནི་རང་ཕུང་པའི་རྒྱུ་ཡིན་པའི་ཕྱིར་རོ། །ནོར་བ་ཡོད་སྲིད་པའི་རྒྱུ་མཚན་ཅི་ཞེ་ན། ཡོད་སྲིད་དེ་བསྟན་བཅོས་མངོན་རྟོགས་རྒྱན་གྱི་སྦྱོར་བ་བྱ་བའི་དོན་མ་ལུས་པ་ནི་བདག་བློའི་མངོན་སུམ་གྱི་སྤྱོད་ཡུལ་མ་་་་་་་

ཡིན་བཞིན་དུ་དེའི་འགྲེལ་པ་བརྩམས་པའི་ཕྱིར་རོ། །མངོན་སུམ་གྱི་སྤྱོད་ཡུལ་མ་ཡིན་པའི་རྒྱུ་མཚན་ཅི་ཞེ་ན། མིན་ཏེ་བསྟན་བཅོས་ཀྱི་དོན་ཀུན་ནི་བདག་གི་བློའི་ཡུལ་ལས་ཕྱི་རོལ་ཏེ་བདག་གི་བློ་ལས་ཤིན་ཏུ་ལྐོག་ཏུ་་་་་གྱུར་པ་ཡིན་པའི་ཕྱིར། །དེ་ཡིན་ཏེ། བདག་ནི་ཡུམ་གྱི་དོན་ལ་ཤེས་རབ་མི་གསལ་བ་སོ་སྐྱེ་ཡིན་པའི་ཕྱིར་རོ། །ཁྱབ་སྟེ། བསྟན་བཅོས་ཀྱི་དོན་ཀུན་བདག་གི་བློ་ལ་ཤིན་ཏུ་ལྐོག་གྱུར་ཡིན་ལ། བདག་གིས་བསྟན་བཅོས་ཀྱི་དོན་ཀུན་མངོན་སུམ་གྱི་སྤྱོད་ཡུལ་གང་ན་ཞིག་ཡིན་ཏེ་དོན་གང་དང་གང་མངོན་སུམ་དུ་རྟོགས་ན། དེ་དེ་ལ་ཤིན་ཏུ་ལྐོག་གྱུར་ཡིན་པར་འགལ་བས་སོ། །འོ་ན་དེ་སུ་ཞིག་གི་མངོན་སུམ་གྱི་སྤྱོད་ཡུལ་ཡིན་ཞེ་ན།ཡོན་ཏན་གྱི་བདག་ཉིད་ཆེན་པོ་འཕགས་པ་རྣམས་ཁོ་ནའི་བློའི་མངོན་སུམ་གྱི་སྤྱོད་ཡུལ་ཡིན་ནོ། །མངོན་སུམ་གྱི་སྤྱོད་ཡུལ་མིན་ན་བསྟན་བཅོས་ཀྱི་འགྲེལ་བ་བརྩམས་པ་ལ་དགོས་པ་མེད་དོ་ཞེ་ན། མ་གྲུབ་སྟེ་བསྟན་་་་་་་བཅོས་ཀྱི་དོན་ཀུན་བདག་གི་མངོན་སུམ་གྱི་སྤྱོད་ཡུལ་མིན་པ་འོན་ཀྱང་རང་དང་གཞན་གྱི་ངོར་ཏེ། བསྟན་བཅོས་རྩོམ་པས་རང་གཞན་ལ་ཕན་པ་ཆེན་པོ་མཐོང་ནས་དེའི་ཆེད་དུ་བརྩམས་པ་ཡིན་པའི་ཕྱིར། དེའི་ཕྱིར་་་་་་་གཞན་ལ་ཕྲག་དོག་པའི་དབང་གིས་བརྩམས་པ་ཡང་མ་ཡིན་ནོ། །ལྔ་པ་ནི། མཐོང་བ་ཡིན་ནོ། །གང་གིས་ན། མཁས་པ་སེང་གེ་བཟང་པོས་སོ། །གང་ལ་ངོ་མཚར་བས་ན། ཀྱེ་མ་ཕྱི་ནང་གི་གཞུང་ལུགས་ཀྱི་་

༄ཚོ། །འདོད་ཚུལ་སྣ་ཚོགས་ཀྱིས་ཡིད་དུབ་པ་མགྲོན་པོ་བཤུལ་རིངས་རང་གི་གནས་སུ་ཕྱིན་པ་ལྟར་བདག་གི་ངལ་བསོ་བའི་གནས་ཡུམ་གྱི་ལུགས་སོ། །བདེ་བླག་ཏུ་འབད་རྩོལ་མེད་པར་མཐོང་ང་མ་ཞེ་ན། །མ་ཡིན་ཏེ་དུས་ཡུན་རིང་མོ་ཞིག་ཏུ་བློ་སྦྱངས་ཤིང་། །འཕགས་པ་བྱམས་པས་རྗེས་སུ་བཟུང་བ་ལ་བརྟེན་ནས་མཐོང་བའི་ཡིན་ནོ། །མདོར་ན་ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་ཡུམ་གསུམ་གྱི་སྦས་་་པའི་དོན་མངོན་པར་རྟོགས་པ་གསལ་བར་བྱེད་པའི་རྒྱན་ཅེས་བྱ་བའི་འགྲེལ་པ། ལོ་བཅུ་བདུན་དུ་དགེ་བའི་བཤེས་གཉེན་མཉེས་པར་བྱས་ཤིང་། མཐར་བྱམས་པ་ཉིད་ཀྱིས་རྗེས་སུ་བཟུང་ཞིང་དབུགས་དབྱུང་བ་་་་་་ངེས་པའི་དོན་ལ་ཡིད་ཆེས་པ་བརྙེས་པ་སློབ་དཔོན་སེང་གེ་བཟང་པོས་མཛད་པའི་ལེགས་པར་བཤད་པ་ཟབ་དོན་རིན་པོ་ཆེའི་བང་མཛོད་ཅེས་བྱ་བ་རེ་ཞིག་རྫོགས་སོ།། །།སྒྱུར་བྱེད་ལོ་པཎ་གང་ཡིན་སྨོས་པ་ནི། རྒྱ་གར་གྱི་མཁན་པོ་བིངྒཱ་དར་པྲ་བྷ་བ། བོད་སྐད་དུ། རིགས་པའི་འབྱུང་གནས་འོད་ཟེར་རམ་རིག་བྱེད་འོད་ཟེར་དང་། ཞུ་ཆེན་གྱི་ལོ་ཙཱ་བ་བནྡེ་དཔལ་རྩེགས་ཀྱིས་རྒྱ་གར་གྱི་སྐད་ལས་བོད་སྐད་དུ་བསྒྱུར་ཅིང་དག་པར་ཞུས་་་ཏེ་།་ ལེགས་པར་གཏན་ལ་ཕབ་པའོ། །སླད་དེ་དེ་ལས་དུས་ཕྱིས་པཎྜི་ཏ་རྒྱ་སྐད་ལ་གོ་སཱི་འཆི་མེད། བོད་སྐད་དུ་བཙུན་པའམ་དགེ་བསྙེན་ལ་སོགས་པ་དང་། རྒྱལ་བས་ལུང་བསྟན་པའི་ལོ་ཙཱ་བ་བློ་ལྡན་ཤེས་རབ་་་་་

ཀྱིས་ལེགས་པར་གཏན་ལ་ཕབ་པའོ།། །།ཡུམ་གྱི་དགོངས་པ་ཇི་བཞིན་སྟོན་པ་མངོན་རྟོགས་རྒྱན། །རྒྱན་གྱི་དགོངས་པ་དོན་བཞིན་འགྲེལ་པ་དོན་གསལ་གྱི། །ཚིག་དོན་སྡེབ་ལེགས་ལེགས་བཤད་རིན་ཆེན་བང་་་་་་་མཛོད་འདི། །བྱམས་མགོན་ཐུགས་རྗེའི་ལྕགས་ཀྱུས་རབ་བཟུང་ཞིང་། །བཅོམ་ལྡན་མགོན་པོས་མགོན་སྐྱབས་མཛད་པ་དང་། །མཁས་ཚོགས་བླ་མའི་མན་ངག་ནོར་གྱིས་ཕྱུག །མདོ་འགྲེལ་འགྲེལ་བཤད་རྣམས་་་་་ལ་གོམས་པའི་མཐུས། ཀུན་མཁྱེན་གཉིས་པ་ཀུན་གྱི་གཙུག་ན་རྟ་བདུན་རྒྱལ་པོ་ལྟར་མཛེས་ཤིང་། །དགའ་བདེ་ཀུན་གྱི་གཞི་གྱུར་དམ་ཆོས་རིན་ཆེན་དུ་མའི་མཛོད་བཟུང་ནས། །རྒྱལ་བའི་རྒྱལ་ཚབ་རྒྱལ་བའི་བསྟན་་པ་རྒྱས་མཛད་ཐར་པའི་རྒྱལ་མཚན་སློང་། །སྲིད་ཞིའི་དཔལ་འབྱོར་མ་ལུས་སྩོལ་མཛོད་ཕྲིན་ལས་བཟང་པོའི་བཀས་གནང་ཞིང་། །བསོད་ནམས་ཆུ་གཏེར་ལས་འཁྲུངས་ཚུལ་ཁྲིམས་རི་དབང་དད་པའི་བང་རིམ་བརྩོན་་་་་པའི་ཉི་ཟླས་བསྐོར། །བརྩེ་བའི་ནམ་མཁའ་ལྟ་བའི་འོད་སྟོང་རབ་འཕྲོས་མི་ཤེས་མུན་སེལ་ཡེ་ཤེས་སྣང་བ་རྒྱས། །བསྟན་པའི་པད་ཚལ་ཐོས་པའི་ཟེའུ་འབྲུ་སྒོམ་པའི་སྙིང་པོ་དང་ལྡན་བཤེས་གཉེན་བཟང་པོ་ཡིས། །མཐུན་རྐྱེན་བསྒྲུབས་ནས་གུས་པས་གསོལ་བཏབ་བརྩོན་པས་རབ་བསྐུལ་རྒྱུན་དུ་དོན་གཉེར་བྱེད་པའི་ངོར། །སངས་རྒྱས་བསྟན་པ་མིག་འབྲས་ལྟར་མཛིན་ཅིང་། །ཕ་རོལ་ཕྱིན་ཚུལ་ཚུལ་བཞིན་འབྱེད་ལ་མཁས། །

༄༅། །ཡུམ་གྱི་དཔལ་གྱིས་དོན་གཉེར་དབུམེ་བ་སེལ མ་གོན་པོམེ་་བྱིནེ་—6རླབས་སློ་གྲོས་རབ་གསལ་གྱིས། །འཇམ་དབྱངས་རྣམ་འཕྲུལ་དུ་མས་བྱིན་བརླབས་པའི། །གནམེ་མེཆོག་དམེས་ལྡན་ས་སྐྱར་སྦྱར་བ་ལས། །བྱུང་བའི་དགེ་ཚོགས་གངྒཱའི་ཆུ་རྒྱུན་དེས། །དོན་གཉེར་གསེར་མིག་ལྡན་པའི་ཚོགས་རྣམས་ཀྱི། །སྒྲིབ་གཉིས་དྲི་མ་མ་ལུས་དག་བྱས་ནས། །སེམས་ཅན་ཆུ་གཙང་་་་ཚོགས་དང་ལྷན་ཅིག་ཏུ། །ཀུན་མཁྱེན་རྒྱ་མཚོ་ཆེན་པོར་ཕྱིན་པར་རྦེ༑ག །ཡུམ་དོན་རྒྱ་ཆེན་གཏིང་ཟབ་རྒྱ་མཚོ་ལྟ་བུ་ལ། །བདག་བློ་རྒྱ་མཚོའི་བྱ་འདྲས་བརྒལ་བར་བརྩམས་པ་ལ། །ནོངས་ན་བཟོདསྐེ་མཛོད་འཕགས་དང་མཁས་པའི་ཚོགས་རྣམས་ཀུན། །བླུན་ལ་ཉེས་པར་སྣང་ཡང་བཟོད་པར་གསོལ་མི་དགོས། །དེང་སང་སྙིགས་དུས་འདི་ན་རྨོངས་པ་མཁས་པར་རློམ་པ་འགའ། །ལ་ལས་རྟག་ལྟའི་དབང་གིས་ཡུམ་དོན་དགོངས་པ་ཅན་དུ་འཆར། །འགའ་ཞིག་ཆད་ལྟའི་དབང་གིས་རྒྱན་དོན་རྣམ་རིག་ཙམ་དུ་འགྲེལ། །དེ་ལྟའི་ཞེན་ལྟའི་མུན་ཚོགས་མ་ལུས་གཏན་ནས་རབ་སྤངས་ཏེ། །ཡུམ་དོན་་་་མཐའ་གཉིས་སྤངས་ཕྱིར་རྒྱན་དོན་དབུ་མར་ཁོ་བས་བཀོད། །ཐོག་མཐའ་བར་གསུམ་གསལ་བྱེད་སྨོར་ལུགས་དངོས་ཤུགས་བསྟན་ཚུལ་དང་། །རྩ་འགྲེལ་མདོ་ཁུངས་སྤྲོད་ལུགས་ས་མཚམས་བརྒལ་ལན་

འདེབས་ཚུལ་སོགས། །འདི་འདྲ་གཞན་ན་མཐོང་ངམ་བློ་གསལ་དོན་གཉེར་གཟུར་གནས་རྣམས། །ལེགས་པར་དཔྱོད་དང་ཁྱད་ཆོས་ཡིན་ནོ་སྙིང་གི་དཀྱིལ་དུ་ཞོག། །།ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བའི་འགྲེལ་པ་དོན་གསལ་དང་བཅས་པའི་ལེགས་པར་བཤད་པ་ཟབ་དོན་རིན་པོ་ཆེའི་བང་མཛོད་དགོས་འདོད་སྩོལ་བ་ཞེས་བྱ་བ། ཤྭཀྱའི་བཙུན་པ་སངས་རྒྱས་དཔལ་གཡག་གི་མིང་ཅན་གྱིས། །སངས་རྒྱས་ཀྱི་བསྟན་པ་ལོ་སུམ་སྟོང་དང་ལྔ་བརྒྱ་བཅུ་དགུ་འདས་པ་རབ་བྱུང་གི་ལོ་ནག་པའི་ཟླ་བའི་དཀར་ཕྱོགས་ཀྱི་ཚེས་གཅིག་ལ་རྫོགས་པར་བྲིས་པའོ།། །།འདིས་བསྟན་པ་དང་སེམས་ཅན་མང་པོ་ལ་ཕན་ཐོགས་པར་གྱུར་ཅིག། །།འདི་བསྒྲུབས་པ་ལས་བྱུང་བ་ཡི། །དགེ་བའི་རྩ་བ་གང་ཐོབ་པ། །དེས་ནི་སྐྱེ་བོ་ཐམས་ཅད་ཀྱིས། །བདེ་གཤེགས་ཤེས་རབ་ཐོབ་པར་ཤོག །འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་སྟི་དང་། །བཅས་ཏེ་ཡུན་རིང་གནས་གྱུར་ཅིག །དགེཅེ(། །དགེཅེ(། །དགེཅེ(།། །།རྫོང་སར་ཁམས་བྱེའི་སློབ་གླིང་ཐུབ་བསྟན་བཤད་སྒྲུབ་དར་རྒྱས་གླིང་གི་གློག་ཀླད་འཛིན་གྲྭ་ནས་སྡེ་དགེའི་ཤིང་པར་ལས་བཤུས་ཤིང་མེ་ཕག་ལོའི་འཛིན་གྲྭ་ཁག་གི་མཁན་སློབ་རྣམས་ནས་དཔེ་སྡུར་བྱས་ཏེ་པར་གཞི་གསར་དུ་

ནོ༅༅ བསྒྲིགས་པའི་དགེ་བསམཁའ་ཁྱབ་ཡིད་ཅན་ཀུན་དུས་གསུམ་གྱི་སངས་རྒྱས་ཐམས་ཅད་ཀྱི་དགོངས་པ་ཟབ་མོ་ཤེར་ཕྱིན་གྱི་དོན་ཟབ་ཁོང་དུ་ཆུད་ནས་རྣམ་པ་ཐམས་ཅད་མཁྱེན་པ་རྒྱལ་བ་དོན་ཐམས་ཅད་གྲུབ་པའི་དགོངས་པ་དང་དབྱེར་མེད་དུ་གྱུར་ཏེ། མར་གྱུར་འགྲོ་བ་རྣམས་གནས་སྐབས་དང་མཐར་ཐུག་གི་བདེ་བ་དམ་པ་ལ་འགོད་པའི་རྒྱུར་གྱུར་ཅིག། །།

་མན་ངག་གི་བསྟན་བཅོས་མངོན་པར་རྟོགས་པའི་རྒྱན་དང་དེའི་འགྲེལ་པ་དོན་གསལ་བ་དང་བཅས་པ་ད་པ་རིན་ཆེན་བསམ་འཕེལ་དབང་གི་རྒྱལ་པོ་ཞེས་བྱ་བ་བཞུགས་སོ། །

༄༅། །ཨོཾ་སྭསྟི་སིདྡྷི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་དང་། དེའི་འགྲེལ་པ་དོན་གསལ་བ་དང་བཅས་པའི་ལེགས་པར་་་་་་་བཤད་པ་རིན་ཆེན་བསམ་འཕེལ་དབང་གི་རྒྱལ་པོ་ཞེས་བྱ་བ། གཞི་ལམ་འབྲས་བུའི་ཡེ་ཤེས་ཡོངས་སུ་དག་པ་བླ་མ་དང་ལྷག་པའི་ལྷ་མཆོག་སྟོན་པ་ཐུགས་རྗེ་ཅན་དང་རྒྱལ་ཚབ་ཆོས་ཀྱི་་་་་་་བརྒྱུད་པ་དང་བཅས་པ་ལ་སྒོ་གསུམ་གུས་པའི་སྒོ་ནས་ཕྱག་འཚལ་ཞིང་སྐྱབས་སུ་མཆིའོ། །བྱིན་གྱིས་བརླབ་ཏུ་གསོལ། །ཚོགས་གཉིས་ཆུ་གཏེར་ལས་འཁྲུངས་སྐུ་བཞིའི་བང་རིམ་ཅན། །དབང་བཞིའི་ཆུ་བོས་རབ་བསྐོར་ལས་བཞིའི་འོད་ཟེར་འཕྲོ། །སྒྲིབ་གཉིས་རླུང་གིས་མི་གཡོ་རིགས་བཞིའི་དབུས་ན་མཛེས། །ཐུབ་དབང་ལྷུན་པོའི་མཁྱེན་བརྩེས་རྟག་ཏུ་སྐྱོང་གྱུར་ཅིག །

༄༅། །སྟོང་ཉིད་སེང་གེའི་ང་རོ་རབ་བསྒྲགས་པས། །ལོག་རྟོག་རི་དྭགས་ཚོགས་རྣམས་སྐྲག་མཛད་དེ། །ཡང་དག་ལྟ་བའི་དཔལ་བཟང་རྒྱས་མཛད་པའི། །འདྲེན་མཆོག་སེང་གེ་་བཟང་པོ་རྒྱལ་གྱུར་ཅིག །འཆད་རྩོད་རྩོམ་པའི་འོད་ཟེར་རབ་འཕྲོས་པས། །མི་ཤེས་མུན་པའི་ཚོགས་རྣམས་བསལ་བྱས་ཏེ། །ཐོས་བསམ་སྒོམ་པའི་སྣང་བ་རྒྱས་མཛད་པ། །དྲིན་ཅན་བླ་མའི་ཚོགས་ཀྱི་ཞབས་ལ་འདུད། །དེ་ལྟར་མཆོད་པར་བརྗོད་ནས་ལས་སུ་བྱ་བ་བསྟན་བཅོས་འཆད་པ་ལ། ཐ་སྙད་རྟོགས་པའི་དོན་དུ་མཚན་སྨོས། གཞུང་ཚད་རྟོགས་པའི་དོན་དུ་་་་་་་བམ་གྲངས། །བར་ཆད་ཞི་བའི་དོན་དུ་ཕྱག་འཚལ། གདུལ་བྱ་འཇུག་པའི་དོན་དུ་དགོས་འབྲེལ། །དགོས་པ་དེ་ལྡན་གྱི་བསྟན་བཅོས་དངོས། །བཤད་པ་མཐར་ཕྱིན་པའི་ངག་ཚིག་་་་་་

དགོད་།་ །སྒྱུར་བྱེད་ལོ་པཎ་གང་ཡིན་སྨོས་པའོ། །དང་པོ་ལ་མཚན་བསྐུར་བཤད་གཉིས། དང་པོ་ནི། རྒྱ་གར་བའི་སྐད་དུ་བསྟན་བཅོས་འདི་ལ་ཨ་བྷི་ས་མ་ཡཱ་ལངྒཱར་ན་མ་པྲཛྙཱ་པ་ར་མི་ཏ་ཨུ་པ་ད་ཤ་ཤཱ་ལྷ་བྲྀ་ནྟི་་་་་་་ཞེས་པ་མིང་ངོ་། །བོད་ཀྱི་སྐད་དུ་བསྒྱུར་ན་པྲཛྙཱ་པ་ར་མི་ཏ་ནི་ཤེས་རབ་ཀྱི་ཕ་རོལ་ཏུ་ཕྱིན་པ། ཨ་པ་དེ་ཤ་ནི་མན་ངག །ཤཱལྷ་ནི་བསྟན་བཅོས། ཨབྷི་ས་མ་ཡ་ནི་མངོན་པར་རྟོགས་པ། ཨལངྐར་ནི་རྒྱན། ནཱ་་་་་མ་ནི་ཞེས་བྱ་བ། བྲྀཏྟ་ནི་འབྲེལ་བའོ། །གཉིས་པ་ནི། ཡུམ་ནི་བརྗོད་བྱ་ཤེས་རབ་ཀྱི་ཕ་རོལ་ཏུ་ཕྱིན་པ་ལམ་དང་འབྲས་བུ་དང་རང་བཞིན་གྱི་ཤེར་ཕྱིན། རྗོད་བྱེད་ཤེས་རབ་ཀྱི་ཕ་རོལ་ཏུ་ཕྱིན་པ་གཞུང་ཤེར་ཕྱིན་ནོ། །ཤེས་པར་བྱ་བའི་ཡུལ་མྱུར་དུ་ཁོང་དུ་ཆུད་པར་བྱེད་པས་མན་ངག །འཆོས་པ་དང་སྐྱོབ་པའི་ཡོན་ཏན་གཉིས་དང་ལྡན་པས་བསྟན་བཅོས། །དེའི་མཚན་ཉིད་རྩོམ་པ་པོ་ཚད་དང་ལྡན་པས་བཀའི་དགོངས་འགྲེལ་དུ་་་་་་་བརྩམས་པའི་ཚིག་གང་ཞིག །ཐར་པ་ཐོབ་པའི་ལམ་དང་རྗེས་སུ་མཐུན་པ། མངོན་པར་རྟོགས་པ་ནི་མངོན་དུ་ཕྱོགས་པས་མངོན་རྟོགས་དང་། མངོན་སུམ་དུ་རྟོགས་པས་མངོན་རྟོགས་ཏེ་མཁྱེན་པ་གསུམ་དང་སྤྱོར་བ་་་བཞི་དང་ཆོས་སྐུའོ། །རྒྱན་ནི་བསྟན་བཅོས་འདིས་ཡུམ་གྱི་དོན་གསལ་བར་བྱེད་པས་ན་གསལ་བྱེད་ཀྱི་རྒྱན་ནོ། །ཞེས་བྱ་བ་ནི་བསྟན་བཅོས་འདི་ལ་མིང་དེ་སྐད་ཅེས་ཟེར་ཞེས་པའོ། །འགྲེལ་པ་ནི་དོན་ཙམ་འགྲེལ་་་་་་་

༄༧། །པའོ་།་ །འོ་ན་མིང་གཉིས་ལ་ཁྱད་པར་ཡོད་ན་བསྟན་བཅོས་གཅིག་གི་མིང་དུ་འགལ་ལ། མེད་ན་ཟློས་སྐྱོན་ཡོད་ཅེ་ན། ཡུམ་གྱི་དོན་མྱུར་དུ་ཁོང་དུ་ཆུད་པར་བྱེད་པས་ཤེས་རབ་ཀྱི་ཕ་རོལ་ཏུ་ཕྱིན་པའི་་་་་་་མན་ངག །མངོན་པར་རྟོགས་པ་མཐའ་དག་གསལ་བར་བྱེད་པས་རྒྱན་ཏེ། དོན་གཅིག་ལ་བྱེད་ལས་ཐ་དད་པ་གཉིས་ཀྱི་ཆ་ནས་བཏགས་པས་སྐྱོན་གཉིས་ཀ་མེད་དོ། །སྐད་གཉིས་ཐོག་མར་སྨོས་པའི་དགོས་པ་གང་་་་ཞེ་ན། བསྟན་བཅོས་ཁུངས་བཙུན་ལ་སྒྲ་སྐྱུར་ཕྲ་མོ་ཤེས་ཤིང་། བསྟན་བཅོས་བཙལ་སླ་ཞིང་སྐད་གཉིས་རྣམ་གྲངས་པར་ཤེས་པའོ། །གཉིས་པ་ནི། བམ་པོ་ནི་གཞུང་ཚད་མང་ཉུང་བདེ་བླག་ཏུ་རྟོགས་པའི་ཕྱིར་ལོ་་་་ཙཱ་བས་བྱས་ལ། ཚད་ནི་རྒྱ་དཔེ་ལས་བསྟན་བཅོས་འདི་ལ་ཤླཽ་ཀ་སྟོང་ལྔ་བརྒྱ་ཞེས་གསུངས་པས། བམ་པོ་རེ་ལ་ཤླཽ་ཀ་སུམ་བརྒྱ་རེ་ཡོད་དོ། །དང་པོ་ནི་ལྔ་ཡོད་པའི་ཐོག་མ་འདི་ཡིན་ཞེས་འཆད་འགྱུར་ལ་སྙེགས་པ་སྟེ།བམ་པོ་ཁ་མར་བལྟ་དང་ལེའུ་ཁ་ཡར་བལྟའོ། །འོག་མ་རྣམས་ཀྱང་འདི་བཞིན་ནོ། །གསུམ་པ་ལ་སྒྱུར་བྱེད་ལོ་ཙཱ་བའི་མཆོད་བརྗོད། །འཆད་བྱེད་འགྲེལ་པ་མཁན་པོའི་མཆོད་བརྗོད། རྩོམ་བྱེད་བསྟན་བཅོ་ས་་་་་་་མཁན་པོའི་མཆོད་བརྗོད་དོ། །དང་པོ་ནི། འགྲེལ་པ་དོན་གསལ་སྒྱུར་མཁན་གྱི་ལོ་ཙཱ་བ་ཆོས་ཅན།རིག འགྲེལ་པ་སྒྱུར་བའི་ཐོག་མར་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་བ་ལ་དགོས་པ་་་་་་་

ཡོད་དེ། དེའི་ཐོག་མར་དེ་ལ་ཕྱག་འཚལ་བས་རང་ཉིད་དམ་པར་རྟོགས་ཤིང་འགྱུར་མཐར་ཕྱིན་པར་འགྱུར་བའི་ཕྱིར། དང་ནི་འབྱེད་པའོ། །གཉིས་པ་ལ་དངོས་དང་། འགྲེལ་པ་རྩོམ་པའི་རྒྱུ་གཉིས། དང་པོ་ནི།སློབ་དཔོན་སེངྒེ་བཟང་པོ་ཆོས་ཅན། འགྲེལ་ཆུང་རྩོམ་པའི་ཐོག་མར་ཡུམ་ལ་ཕྱག་འཚལ་བ་ལ་དགོས་པ་ཡོད་དེ། དེའི་ཐོག་མར་དེ་ལ་ཕྱག་འཚལ་བས་ཡུམ་དེའི་རྒྱན་གྱི་ཚིག་ལེའུར་བྱས་པ་རྣམས་རྣམ་པར་དབྱེ་བ་མཐར་ཕྱིན་པར་འགྱུར་བའི་ཕྱིར་དང་། ཡུམ་ལ་ཐོས་སོགས་ཀྱི་སྒོ་ནས་འཇུག་པ་གེགས་མེད་པར་འགྱུར་བའི་ཕྱིར་དང་། རང་ཉིད་དམ་པར་རྟོགས་ཤིང་གདུལ་བྱ་ཡུམ་ལ་དྭངས་པ་སྐྱེ་བའི་ཕྱིར། དབྱེ་བ་ལ་དགོས་པ་ཅི་ཡོད་་་ཅེ་ན། ཆོས་ཅན། ཉིད་ཀྱི་ཡུམ་དེའི་རྒྱན་གྱི་ཚིག་ལེའུར་བྱས་པ་རྣམས་རྣམ་པར་དབྱེ་བ་ལ་དགོས་པ་ཡོད་དེ། ཉིད་ཀྱིས་དེ་དབྱེ་བས་ཡུམ་དེའི་རྒྱན་གྱི་ཚིག་ལེའུར་བྱས་པ་རྣམས་ཡུམ་ཀུན་གྱི་རྒྱན་དུ་གྱུར་པར་གསལ་་་་་་བར་ཤེས་པའི་ཕྱིར། དེས་ན་འགྲེལ་ཆུང་འདིས་མངོན་རྟོགས་རྒྱན་ལ་འགྲེལ་བྱེད་གཞན་གྱི་དབང་གིས་མ་རྟོགས་ལོག་རྟོག་གི་དྲི་མ་ཡོད་པ་རྣམས་སེལ་བར་བྱེད་པས་མངོན་པར་རྟོགས་པའི་རྒྱན་གྱི་རྒྱན་ཡིན་ཏེ། དཔེར་་་ན་རྒྱན་གྱི་དྲི་མ་སེལ་བ་རྒྱན་གྱི་རྒྱན་ཡིན་པ་བཞིན་ནོ། །ཕྱག་གི་ཡུལ་ཡུམ་ནི་གང་། འགྲེལ་པའི་དགོས་སོགས་ཆོས་བཞི་ཅི་ཞིག་ཅེ་ན། ཡུམ་ནི་ཆོས་བཤེས་ལྟར་ན་ངོ་བོ་ཉིད་ཀྱི་ཤེར་ཕྱིན་ཆོས་རྣམས་ཀྱི་ཆོས་ཉིད་དང་།

༄༅། །དེར་བརྟེན་པ་གཞུང་ལམ་འབྲས་བུའི་ཤེར་ཕྱིན་གསུམ། གསེར་གླིང་པ་ལྟར་ན་དངོས་དང་བཏགས་པའི་དབྱེ་བས་གཞུང་ལམ་འབྲས་བུའི་ཤེར་ཕྱིན་རྣམ་པ་གསུམ་མོ། །མདོར་ན་གཞུང་དང་ལམ་དང་་་་་་་འབྲས་བུ་དང་རང་བཞིན་གྱི་ཤེར་ཕྱིན་ཐམས་ཅད་འདིའི་ཡུམ་ཡིན་ནོ། །འགྲེལ་ཆུང་འདིའི་དགོས་སོགས་ཆོས་བཞི་ནི་རྒྱན་གྱི་ཚིག་དོན་རྣམས་འདིའི་བརྗོད་བྱ། འདི་ལ་བརྟེན་ནས་རྒྱན་འདི་ཡུམ་ཀུན་གྱི་རྒྱན་དུ་གྱུར་བར་གསལ་བར་ཤེས་པ་དངོས་ཀྱི་དགོས་པ། དེར་ཤེས་པ་ལ་བརྟེན་ནས་རྒྱན་ལ་ཞུགས་ཏེ་རྒྱན་གྱི་ཚིག་དོན་རྟོགས་པ་ནས་མཐར་ཕྱིན་པའི་ཡེ་ཤེས་ཀྱི་བར་ནི་བརྒྱུད་པའི་དགོས་པའམ་ཉིང་དགོས། ཉིང་དགོས་དངོས་ཀྱི་་་་་་་དགོས་པ་ལས་བྱུང་། དངོས་ཀྱི་དགོས་པ་འབྲེལ་བ་ལས་བྱུང་བ་ནི་འབྲེལ་བའོ། །གཉིས་པ་ལ་ཤེས་རབ་དང་སྙིང་རྗེ་གཉིས། དང་པོ་ལ་ཤེས་རབ་ཀྱི་རྒྱུ་དང་ཤེས་རབ་དངོས་གཉིས། དང་པོ་ལ་བཞི་ལས།ཐོགས་མེད་ཀྱིས་རྣམ་བཤད་མཛད་ཚུལ་ནི། འཕགས་པ་ཐོགས་མེད་སྐྱོབ་པ་ཆོས་ཅན། འཆོས་སྐྱོབ་གཉིས་དང་ལྡན་པའི་བསྟན་བཅོས་ཆེན་པོ་ཡུམ་གྱི་རྣམ་བཤད་མཛད་དེ། ཉིད་ཀྱིས་འགྲོ་བ་ལ་ཀུན་ཏུ་བརྩེ་བའི་་་་་་་སྙིང་རྗེ་དང་། མི་ཕམ་མགོན་ལས་མདོ་དང་ཆོས་ལྔ་དངོས་སུ་གསན་པ་ལ་བརྟེན་ནས་བྱུང་བའི་ཤེས་རབ་ལ་བརྟེན་ནས་དེ་ཉིད་རྣམ་ངེས་བརྩམས་པའི་ཕྱིར། སེམས་ཅན་ལ་དམིགས་པའི་སྙིང་རྗེ་ལ་ཆགས་པར་བཏགས་་

པ་ཡིན་ཏེ། འདོགས་པའི་རྒྱུ་མཚན་ཡུལ་སེམས་ཅན་མི་འདོར་བར་འདྲ། དགོས་པ་སེམས་ཅན་མི་འདོར་བར་ཤེས། དངོས་ལ་གནོད་བྱེད་ཐེག་ཆེན་འཕགས་པས་བསྟན་བཅོས་རྩོམ་པའི་རྒྱུན་ཡིན་པས་སོ། །དབྱིག་གཉེན་གྱིས་བཀྲོལ་ཚུལ་ནི། འགྲོ་བའི་དོན་ཕན་བདེའི་རྩ་ལག་ཏུ་གྱུར་པའི་སློབ་དཔོན་དབྱིག་གཉེན་ཆོས་ཅན། ཐོགས་མེད་ཀྱིས་རྣམ་བཤད་མཛད་པ་དེའི་འོག་ཏུ་ཡུམ་རྣམ་པར་བཀྲོལ་བར་ཡིན་ཏེ། ཤེས་བྱ་་་་གཟུང་འཛིན་དུ་སྣང་བ་ནང་སེམས་ཙམ་ཡིན་པའི་གྲུབ་མཐའ་ལ་བརྟེན་ནས་གཞུང་འགྲེལ་བརྩམས་པའི་ཕྱིར། ཆོས་ཅན། ཡུམ་དོན་སེམས་ཙམ་དུ་འཐད་པས་སེམས་ཙམ་དུ་བཀྲོལ་བ་མ་ཡིན་ཏེ། རང་གི་མོས་པ་་་་་་་གཙོ་བོར་བྱེད་པ་ཙམ་དུ་ཟད་པས་སོ། །གྲོལ་སྡེས་ཕྱེ་ཚུལ་ནི། འཕགས་པ་གྲོལ་སྡེ་ཆོས་ཅན། དབྱིག་གཉེན་གྱིས་བཀྲོལ་བ་དེའི་འོག་ཏུ་བསྟན་བཅོས་ཆེན་པོ་མངོན་རྟོགས་རྒྱན་ཕྱེ་བ་ཡིན་ཏེ། ཉིད་ཀྱིས་ཡུམ་དོན་་་་་དབུ་མར་གནས་པ་རྟོགས་པའི་བློ་ལ་བརྟེན་ནས་ཉི་ཁྲི་སྣང་བ་བརྩམས་པའི་ཕྱིར། སྔོན་ཆད་རྣམ་པར་ཕྱེ་ཟིན་པས་འདི་ནི་རིགས་པ་མ་ཡིན་ནོ་ཞེ་ན། ཆོས་ཅན། ཡུམ་དོན་སྔར་ཕྱེ་ཟིན་པས་ཁྱོད་ཀྱིས་ཡུམ་དོན་ཕྱེ་བ་མི་་རིགས་མི་དགོས་ཏེ། ཐོགས་མེད་དང་དབྱིག་གཉེན་དེས་བྱས་པའི་འགྲེལ་པས་ཡུམ་དོན་ཇི་ལྟ་བ་བཞིན་བྱས་པ་མིན་པར་མཐོང་ནས་ཁྱོད་ཀྱིས་ཡུམ་དོན་དབུ་མར་ཕྱེ་བའི་ཕྱིར། བཙུན་པས་རྣམ་བཤད་བྱས་ཚུལ་ནི།

༄ཚོ། །དད་པའི་ས་ཚོགས་ལམ་ལ་གནས་པའི་བཙུན་པ་རྣམ་གྲོལ་སྡེ་ཆོས་ཅན། འཕགས་པ་གྲོལ་སྡེས་ཕྱེ་བ་དེའི་འོག་ཏུ་མངོན་རྟོགས་རྒྱན་ལ་རྣམ་བཤད་བྱས་པ་ཡིན་ཏེ། བློས་ཡུམ་གྱི་ཚིག་དོན་མཐའ་དག་མ་་་་་་རྙེད་པར་རང་གི་རྟོགས་པ་དང་མཐུན་པར་ཉི་ཁྲི་རྣམ་འགྲེལ་བརྩམས་པའི་ཕྱིར། གཉིས་པ་ལ་གཉིས་ལས། དོན་ལ་མཁས་པའི་ཤེས་རབ་ནི། སློབ་དཔོན་སེང་གེ་བཟང་པོ་ཆོས་ཅན། ཡུམ་དོན་ལ་མཁས་པའི་ཤེས་རབ་ཡོད་དེ། ཉིད་ཀྱིས་གོང་དུ་བཤད་པ་དེ་ལྟ་བུའི་མཁས་པ་བཞིའི་ལེགས་བཤད་ཀྱིས་བློ་གྲོས་གསལ་བར་བྱས་པ་དང་། བྱམས་པས་རྗེས་སུ་བཟུང་བ་ལ་བརྟེན་ནས་བསྟན་བཅོས་ཡུམ་དང་རྒྱན་གྱི་ཚིག་དོན་མཐའ་་་་་་་དག་ཡུམ་དང་རྒྱན་གྱི་དགོངས་པ་ཇི་ལྟ་བ་དེ་ལྟར་རྙེད་པའི་ཕྱིར་ཞེས་པ་ནི་སློབ་དཔོན་རང་གི་བློའི་ཆེ་བ་བརྗོད་པ་ཙམ་ཡིན་ནོ། །འོ་ན་གོང་མ་བཞི་དང་ཟློས་སྐྱོན་ཡོད་དོ་ཞེ་ན། སློབ་དཔོན་གྱིས་རྙེད་པའི་འགྲེལ་ཆུང་དོན་གསལ་དེ་ཆོས་ཅན། འགྲེལ་པ་གོང་མ་བཞི་ལས་ཡ་མཚན་ཆེ་སྟེ། དབྱིག་གཉེན་དང་བཙུན་པ་གྲོལ་སྡེས་མ་རྙེད་པའི་བསྟན་བཅོས་ཀྱི་དོན་རྙེད་ནས་བརྩམས་པའི་ཕྱིར་དང་། དེ་ཉིད་རྣམ་ངེས་དང་ཉི་ཁྲི་སྣང་བ་ལ་་་་་་་ལྟོས་ཏེ་ཚིག་ཉུང་ཞིང་ཡུམ་དོན་དབུ་མར་འགྲེལ་བྱེད་ཡིན་པའི་ཕྱིར། དེའི་ཕྱིར་ཟློས་སྐྱོན་མེད་དོ། །གཉིས་པ་ཚིག་ལ་མཁས་པའི་ཤེས་རབ་ནི། སློབ་དཔོན་སེངྒེ་བཟང་པོ་ཆོས་ཅན། ཡུམ་གྱི་ཚིག་ལ་མཁས་པའི་་་་་་

ཤེས་རབ་ཡོད་དེ། ཡུམ་གྱི་ཚིག་དོན་ཕྱིན་ཅི་མ་ལོག་པར་དབྱེ་བའི་འགྲེལ་པ་བརྩམས་པའི་ཕྱིར། ཡུམ་གྱི་དོན་ཆོས་ཅན། ཤིན་ཏུ་རྙེད་པར་དཀའ་བ་ཡིན་ཏེ། ཤེས་རབ་ཅན་དབྱིག་གཉེན་དང་། དད་པ་ཅན་་་་་་་བཙུན་པ་གྲོལ་སྡེས་ཀྱང་མ་རྙེད་པའི་དོན་ཡིན་པ་དེ་ལྟར་ཡིན་པས་སོ། །མཁས་པ་སློབ་དཔོན་སེངྒེ་བཟང་པོ་ཆོས་ཅན། ཡུམ་དོན་དབྱེ་བར་རིགས་ཏེ། སངས་རྒྱས་ཀྱི་ཐུགས་རྗེའི་དབང་གིས་དུས་རིང་མོ་ཞིག་ནས་་་་་་་ཟབ་མོའི་ལམ་གཞུང་ལམ་ཤེར་ཕྱིན་རྙེད་པའི་མཁས་པ་ཡིན་ཕྱིར། གཉིས་པ་ནི། ཆོས་ཅན། ཡུམ་གྱི་ཚིག་དོན་མ་ལུས་པ་ཁྱོད་ཀྱི་ཐོས་པ་ལ་སོགས་པ་རྣམ་པ་ཀུན་གྱིས་མངོན་སུམ་གྱི་སྤྱོད་ཡུལ་མིན་ཏེ། ཁྱོད་སོ་སྐྱེ་ཡིན་པའི་ཕྱིར། འོ་ན་ཡུམ་དོན་སྟོན་པའི་བསྟན་བཅོས་རྩོམ་པ་མི་འཐད་དོ་ཞེ་ན། ཡང་གི་ཁོངས་ནས་སོ། །ཡུམ་དོན་མ་ལུས་པ་མངོན་སུམ་གྱི་ཡུལ་མ་ཡིན་ན་ཡང་ཆོས་ཅན། ཡུམ་དོན་སྟོན་པའི་བསྟན་བཅོས་རྩོམ་་པར་རིགས་ཏེ། རང་གཞན་ལ་མངོན་མཐོ་དང་ངེས་ལེགས་ཀྱིས་ཕན་གདགས་པར་འདོད་པའི་སྒོ་ནས་ཡུམ་དོན་འབྱེད་པ་ལ་སྤྲོ་བ་སྐྱེས་ཏེ་ཡུམ་དོན་འབྱེད་པའི་བསྟན་བཅོས་བརྩམས་པའི་ཕྱིར། ཡུམ་དོན་དབྱེ་བས་རང་་་གཞན་ལ་ཕན་ནམ་ཞེ་ན། ཆོས་ཅན། ཡུམ་དོན་དབྱེ་བས་རང་གཞན་ལ་ཕན་ཏེ། ཁྱོད་ཀྱི་ཡུམ་དོན་འབྱེད་པའི་བསྟན་བཅོས་དེ་མེ་ཏོག་ལ་སོགས་པས་སངས་རྒྱས་མཆོད་པ་ལ་སོགས་པའི་བསོད་ནམས་སོག་པ་དང་་་་་

༄ཚོ། །རྫོགས་པའི་བྱང་ཆུབ་ཀྱི་རྒྱུར་མཚུངས་པའི་ཕྱིར། གསུམ་པ་ནི། ཉན་ཐོས་ཞི་བ་ཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་འཁྲིད་མཛད་གང་ཡིན་དང་། །ཞེས་སོགས་གསུངས་པ་ལ་ལྔ་ལས་མཚམས་་་་་་་སྦྱར་བ་ནི། འཕགས་པ་བྱམས་པ་ཆོས་ཅན། རྒྱན་རྩོམ་པའི་དང་པོར་སྤངས་རྟོགས་མཛད་པའི་ཡོན་ཏན་ཇི་ལྟར་ཡོད་པ་བཞིན་བརྗོད་པ་སྔོན་དུ་འགྲོ་བའི་སྒོ་ནས་ཡུམ་ལ་ཕྱག་འཚལ་བ་ལ་དགོས་པ་ཡོད་དེ། རང་ཉིད་་དམ་པའི་སྤྱོད་པ་དང་མཐུན་པར་བསྟན་པ་དང་གདུལ་བྱ་གཞན་བཅོམ་ལྡན་འདས་མ་ལ་དྭང་བ་སྐྱེད་པའི་ཆེད་དུ་དེ་ལྟ་བུའི་སྒོ་ནས་ཡུམ་ལ་ཕྱག་འཚལ་བ་ཡིན་པའི་ཕྱིར། དྭང་བ་ཉིད་གང་གི་ཆེད་དུ་ཡིན་ཞེ་ན། མངོན་་་་་་མཐོ་དང་ངེས་ལེགས་ཀྱི་དོན་གྱི་ཆེད་དུ་བཅོམ་ལྡན་འདས་མ་ལ་འཇུག་པར་བྱ་བའི་ཕྱིར་དུའོ། །དེ་ལ་ཞུགས་པས་དེ་ལྟ་བུའི་དོན་ཐོབ་བམ་ཞེ་ན། ཤེས་བྱ་ཆོས་ཅན། དེ་ལ་ཞུགས་པས་མངོན་མཐོ་དང་ངེས་ལེགས་ཀྱི་་་་དོན་ཐོབ་སྟེ། བཅོམ་ལྡན་འདས་མ་ནི་ཕུལ་དུ་དབྱུང་དུ་མེད་ཅིང་དཔག་ཏུ་མེད་པའི་ཡོན་ཏན་གྱི་འབྱུང་གནས་ཡིན་པའི་ཕྱིར། ཡང་ན་དོན་གྱིས་ཏེ། བརྒྱུད་ནས་འཇུག་པར་བྱ་བའི་ཕྱིར་དུའོ། །དེ་ལ་ཞུགས་པ་ལ་་་་་་དགོས་པ་ཅི་ཡོད་ཅེ་ན། ཆོས་ཅན། དེ་ལ་ཞུགས་པ་ལ་དགོས་པ་ཡོད་དེ། རྟགས་སྔར་བཞིན་ནོ། །དྭང་བ་སྐྱེད་པའི་ཆེད་དུ་ཕྱག་འཚལ་བའི་རྒྱུ་མཚན་ཅི་ཡིན་ཞེ་ན། འཕགས་པ་བྱམས་པ་ཆོས་ཅན། གདུལ་བྱ་

ཡུམ་ལ་དྭང་བ་སྐྱེད་པའི་ཆེད་དུ་ཡུམ་ལ་ཕྱག་འཚལ་བ་ལ་རྒྱ་མཚན་ཡོད་དེ། ཁྱོད་ཀྱི་རྣམ་པར་མི་སྟོག་པའི་ཡེ་ཤེས་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་ཅན་གྱི་རབ་ཏུ་དྭང་བ་ནི་རང་འབྲས་ལེགས་པར་བྱང་ཆུབ་་་་་་་ཐམས་ཅད་ཐོབ་པའི་ཐོག་མའི་བྱེད་རྒྱུ་ཡིན་པར་རྟོགས་ནཐེ་གདུལ་བྱ་ཡུམ་ལ་དྭང་བ་སྐྱེད་པའི་ཆེད་དུ་ཡུམ་ལ་ཕྱག་འཚལ་བ་ཡིན་པའི་ཕྱིར། དགོས་དོན་ལ་དངོས་དང་བརྒྱུད་པའི་དགོས་པ་གཉིས། དང་པོ་ལ་དབང་་་་་་་རྟུལ་དྭང་པ་དང་། དབང་རྣོན་དྭང་བ་གཉིས། དང་པོ་ནི། ཉན་ཐོས་ཞི་བ་ཚོལ་རྣམས་ཞེས་སོགས་ཀྱི་ཚིགས་བཅད་འདི་ཆོས་ཅན། ཁྱོད་ལ་དགོས་པ་ཡོད་དེ། ཁྱོད་ཐོས་པས་རྐྱེན་བྱས་ནས་ཁྱོད་ཀྱི་གདུལ་བྱ་དད་་པའི་རྗེས་འབྲང་རྣམས་ཁྱོད་ཀྱི་བརྗོད་བྱ་ཡུམ་འདི་ལ་ཐེ་ཚོམ་མེད་པར་མྱུར་དུ་རབ་ཏུ་དྭང་བ་སྐྱེ་བའི་ཕྱིར། ཆོས་ཅན། ཁྱོད་ཐོས་པས་རྐྱེན་བྱས་ནས་ཁྱོད་ཀྱི་གདུལ་བྱ་དད་པའི་རྗེས་འབྲང་རྣམས་ཡུམ་འདི་ལ་དྭང་བ་སྐྱེ་སྟེ།ཁྱོད་ཀྱིས་དེའི་ངོར་ཡུམ་འདིའི་ཆེ་བའི་བདག་ཉིད་གཞན་ལས་ཕུལ་དུ་བྱུང་བ་དང་ལྡན་པར་བརྗོད་པའི་ངག་རྣམ་དག་ཡིན་པའི་ཕྱིར། གཉིས་པ་ནི། དྭང་བ་སྐྱེད་པར་བྱེད་དོ། །ཇི་ལྟར་ན་འགལ་རྐྱེན་གྱིས་མི་འཕྲོག་་་་་་པས་ན་རབ་ཏུའོ། །གང་ལ་ན། མཆོད་བརྗོད་ཡུལ་གྱི་ཡུམ་དེ་ལའོ། །དབང་རྟུལ་ལ་འདི་ལ་ཞེས་ཉེ་ཚིག་སྨོས། དབང་རྣོན་ལ་དེ་ལ་ཞེས་རིང་ཚིག་སྨོས་པ་མི་འཐད་དེ། དབང་རྣོན་ཡུམ་ལ་ཉེ་བའི་ཕྱིར་ཞེ་ན།

༄༧། །སྐྱོན་མེད་དེ། ཡུམ་ལ་ཉེ་རིང་གི་དབང་གིས་མ་ཡིན་གྱི། གདུལ་བྱ་དབང་རྟུལ་ཚིགས་བཅད་འདི་ཐོས་མ་ཐག་དྭང་བ་སྐྱེ་བས་ཉེ་ཚིག་སྨོས་ལ། གདུལ་བྱ་དབང་རྣོན་ཚིགས་བཅད་འདི་ཐོརྨེ་ ་མ་ཐེག་དུང་་ཝ་བ་མི་སྐྱེ་བས་རིང་ཚིག་སྨོས་པ་ཡིན་པའི་ཕྱིར་རོ། །གང་ཟག་གང་ན། དབང་རྟུལ་དུ་མ་ཟད་གདུལ་བྱ་ཆོས་ཀྱི་རྗེས་འབྲང་རྣམས་ཀྱང་ངོ་། །རྒྱུ་གང་ལ་བརྟེན་ནས་ན། མཆོད་བརྗོད་ཀྱི་ཚིགས་བཅད་འདི་ཐོས་ནས་་་་་དེའི་བརྗོད་བྱ་ཡུམ་ལ་ལུང་རིགས་ཀྱིས་བརྟགས་དཔྱད་བྱས་པ་ན་ཡུམ་ཡོན་ཏན་ཅན་ཡིན་པ་ལ་གནོད་བྱེད་མ་མཐོང་ཞིང་སྒྲུབ་བྱེད་ངེས་པར་རྟོགས་པ་ལ་བརྟེན་ནས་སོ། །དང་པོ་ནི་གནོད་བྱེད་མ་མཐོང་ངོ་། །གང་ལ་ན།མཆོད་བརྗོད་ཀྱི་ཚིགས་སུ་བཅད་པའི་བརྗོད་བྱའི་དོན་གྱི་ངོ་བོ་གཞི་ལམ་རྣམ་གསུམ་རང་བཞིན་གྱིས་མ་སྐྱེས་པར་ཤེས་པའི་ཡུམ་གྱིས་སྲས་འཕགས་པའི་ཟག་མེད་ཀྱི་ཕུང་པོ་སྐྱེ་ཅིང་བཞེད་དོན་ཕུན་ཚོགས་སྒྲུབ་པ་ལའོ། །གང་གིས་ན། གདུལ་བྱ་ཆོས་ཀྱི་རྗེས་འབྲང་རྣམས་ཀྱིས་སོ། །ཇི་ལྟ་བུ་ཡིས་ན། ཡུལ་རྟོགས་ཚུལ་དང་འབྲས་བུ་སྒྲུབ་ཚུལ་དོན་དང་མི་མཐུན་ནོ་ཞེས་པའི་རིགས་པ་ཡང་དག་གིས་སོ། །འོ་ན་གཞི་ལམ་རྣམ་གསུམ་་་་་སྐྱེད་མེད་དུ་གང་གིས་འགྲུབ་ཅེ་ན། གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བ་ལ་སོགས་པའི་གཏན་ཛིགས་ཀྱི་ཚད་མས་འགྲུབ་བོ། །ཚད་མ་ནི་གང་། ཇི་ལྟར་འགྲུབ་ཅེ་ན། གཞི་ལམ་རྣམ་གསུམ་་་་

ཆོས་ཅན། རང་བཞིན་གྱིས་མ་སྐྱེས་པ་ཡིན་ཏེ། བདེན་པའི་གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱི་དང་། སོགས་པ་ཆོས་ཅན། ཆོས་འདྲ། ཁྱོད་ཡོད་པ་ཡང་མི་སྐྱེ་མེད་པ་ཡང་མི་སྐྱེ་བའི་ཕྱིར་དང་།རང་དང་གཞན་དང་གཉིས་ཀ་དང་རྒྱུ་མེད་ལས་མི་སྐྱེ་བའི་ཕྱིར་དང་། རྟེན་འབྲེལ་ཡིན་པའི་ཕྱིར་དང་། དོན་དམ་པར་རྒྱུ་གཅིག་གིས་འབྲས་བུ་གཅིག་དང་དུ་མ་མི་བསྐྱེད། རྒྱུ་དུ་མས་འབྲས་བུ་དུ་མ་དང་གཅིག་མི་བསྐྱེད་པའི་ཕྱིར། འདི་རྣམས་ནི་དབུ་མ་ཐལ་འགྱུར་བས་གཞན་ངོར་གཞན་གྱི་ལོག་རྟོག་སེལ་བའི་ཕྱིར་འགོད་ལ། རང་རྒྱུད་པས་དོན་དམ་པར་རང་གཞན་སོགས་ལས་མི་སྐྱེ་ཞེས་སོགས་རང་རྒྱུད་དུ་དམ་བཅའོ། །ཞིབ་པར་་དབུ་མའི་བསྟན་བཅོས་ལས་ཤེས་པར་མཛོད། མདོར་ན། མཆོད་བརྗོད་ངག་གི་གདུལ་བྱ་ཆོས་ཀྱི་རྗེས་འབྲང་རྣམས་ཆོས་ཅན། མཆོད་བརྗོད་ངག་གི་བརྗོད་བྱ་ཡུམ་མཁྱེན་པ་གསུམ་གྱིས་གཞི་ལམ་རྣམ་གསུམ་རང་་་་་བཞིན་གྱིས་མ་སྐྱེས་པར་ཤེས་པ་དང་སྲས་འཕགས་པའི་བཞེད་དོན་སྒྲུབ་པ་ལ་གནོད་བྱེད་ཡང་དག་མ་མཐོང་སྟེ། དེས་དེ་ལྟར་ཤེས་ཤིང་དེ་ལྟར་སྒྲུབ་པ་དེ་ཀུན་རྫོབ་པའི་རྟེན་འབྲེལ་གྱི་ཆོས་ཉིད་ཡིན་པའི་ཕྱིར། གཉིས་་་་པ་ནི། མཆོད་ཚོབརྗོད་ཡུལ་གྱི་ཡུམ་དབྱེ་གཞི། དབྱེ་ངོ་མཁྱེན་པ་གསུམ་མོ། །འབྱེད་པའི་རྒྱུ་མཚན་གནས་སྐབས་ཐེག་པའི་ཚུལ་གསུམ་པ་ཅན། བྱེད་ལས་སངས་རྒྱས་དང་། སོགས་པ་བྱང་སེམས་ཆེན་པོ་དང་།

༄༅། །ཉན་ཐོས་དང་རང་སངས་རྒྱས་འཕགས་པ་གདོན་མི་ཟ་བར་བསྐྲུན་པར་མཛད་པའི་ཕྱིར། ངག་དོན་ནི་ཆོས་ཅན། མཆོད་བརྗོད་ཡུལ་གྱི་ཡུམ་མཁྱེན་པ་གསུམ་ཡོན་ཏན་ཅན་ཡིན་པ་ལ་སྒྲུབ་བྱེད་རྟོགས་ཏེ།དེས་རང་གི་སྲས་འཕགས་པ་བསྐྲུན་པ་མཛད་པ་ནི་གདོན་མི་ཟ་བ་སྲིད་པར་རྟོགས་པའི་ཕྱིར། མཆོད་བརྗོད་ཡུལ་གྱི་ཡུམ་མཁྱེན་པ་གསུམ་ཆོས་ཅན། སྲས་འཕགས་པ་གདོན་མི་ཟ་བར་བསྐྲུན་ཏེ། དེ་བསྐྲུན་པའི་རྒྱུ་་་་་་ཚང་ཞིང་གེགས་མེད་པའི་ཕྱིར། གཉིས་པ་ནི། མཆོད་བརྗོད་ངག་གི་གདུལ་བྱ་ཡུམ་ལ་དྭང་པའི་དད་པ་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་ཡུམ་གྱི་ཡོན་ཏན་མངོན་པར་འདོད་པའི་གང་ཟག་དབང་པོ་་རྣོ་རྟུལ་གཉིས་ཀ་ཡང་བརྗོད་བྱ་ཡུམ་དེ་དང་དེ་ལ་བརྟེན་པའི་གསུང་རབ་བརྗོད་བྱེད་ཤེར་ཕྱིན་ལ་རྣམ་པ་ཐམས་ཅད་དུ་ཚིག་བཟུང་བ་དང་དོན་ཀུན་ཆུབ་པར་བྱ་བ་ལ་སོགས་པའི་དོན་དུ་ཡུམ་ལ་ཤིན་ཏུ་གུས་པར་བྱེད་པའི་ཕྱིར།ཀྱང་ནི། ཐོས་པ་ལས་དྭང་བར་མ་ཟད་ཅེས་པའོ། །གུས་པ་ལ་དགོས་པ་ཅི་ཡོད་ཅེ་ན། མཆོད་བརྗོད་ངག་གི་གདུལ་བྱ་ཡུམ་ལ་གུས་པ་དེ་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་མཆོད་བརྗོད་ངག་གི་་་གདུལ་བྱ་ཐོས་བསམ་སྒོམ་གསུམ་གྱི་ཤེས་རབ་སྐྱེ་བའི་རིམ་གྱིས་ཡུམ་ལ་འཇུག་པའི་ཕྱིར། ཤེས་རབ་གསུམ་ནི། གཙོ་བོར་བདག་རྐྱེན་ཐོས་པ་ལ་བརྟེན་ནས་བྱུང་བའི་ཆོས་རབ་ཏུ་རྣམ་འབྱེད་ནི་ཐོས་བྱུང་གི་ཤེས་རབ།

གཙོ་བོར་བདག་རྐྱེན་བསམ་པ་ལ་བརྟེན་ནས་བྱུང་བའི་ཆོས་རབ་ཏུ་རྣམ་འབྱེད་ནི་བསམ་བྱུང་གི་ཤེས་རབ། གཙོ་བོར་བདག་རྐྱེན་བསྒོམས་པ་ལ་བརྟེན་ནས་བྱུང་བའི་ཆོས་རབ་ཏུ་རྣམ་འབྱེད་ནི་བསྒོམས་བྱུང་གི་ཤེས་རབ་བོ། །ཞུགས་པ་ལ་དགོས་པ་ཅི་ཡོད་ཅེ་ན། མཆོད་བརྗོད་ངག་གི་གདུལ་བྱ་དབང་པོ་རྣོ་རྟུལ་གཉིས་ཆོས་ཅན། ཡུམ་ལ་ཞུས་པ་ལ་དགོས་པ་ཡོད་དེ། ཡུམ་ལ་ཞུགས་པས་ལེགས་པའི་མཆོག་བྱང་ཆུབ་འཐོབ་པའི་ཕྱིར།མདོར་ན། མཆོད་བརྗོད་ཡུལ་གྱི་བཅོམ་ལྡན་འདས་མ་ལ་རབ་ཏུ་དྭང་པའི་དད་པ་ཆོས་ཅན། རང་འབྲས་ལེགས་པ་ཐམས་ཅད་འཐོབ་པའི་ཐོག་མའི་བྱེད་རྒྱུ་ཡིན་ཏེ། ཁྱོད་ལས་ཡུམ་ལ་གུས། གུས་པ་ལས་ཞུགས།ཞུགས་པ་ལས་རང་འབྲས་ལེགས་པ་ཐམས་ཅད་འཐོབ་པའི་ཕྱིར། བསྡུས་དོན་ནི། ཕྱག་འཚལ་བ་སྟེ་བསྟོད་དོ། །གང་ལ་ན། ཉན་ཐོས་དང་བྱང་ཆུབ་སེམས་དཔའི་ཚོགས་དང་སངས་རྒྱས་དང་བཅས་པའི་ཡུམ་་་་་་་ཤེས་རབ་ཀྱི་ཕ་རོལ་ཏུ་ཕྱིན་པ་ལའོ། །གང་གིས་ན། བྱམས་པས་སོ། །དུས་ནི་རྒྱན་རྩོམ་པའི་དང་པོར་རོ། །ཚུལ་སྒོ་གསུམ་གུས་པས་སོ། །གང་གི་སྒོ་ནས་ན། གཞི་ཤེས་ཀྱི་ཡོན་ཏན་གནས་སྐབས་དམན་་་་་་་པའི་མྱང་འདས་སུ་རིགས་ངེས་པའི་ཉན་ཐོས་སློབ་པ་དམན་པའི་མྱང་འདས་སུ་ཁྲིད་པར་མཛད་པ་དང་། ལམ་ཤེས་ཀྱི་ཡོན་ཏན་བྱང་སེམས་ཆེན་པོས་འཇིག་རྟེན་འགྲོ་བའི་དོན་སྒྲུབ་པར་མཛད་པ་དང་། རྣམ་མཁྱེན་གྱི་་་་་

༄༧། །ཡོན་ཏན་ཐུབ་པའི་དབང་པོས་ཆོས་འཁོར་གསུངས་པ་སྟེ། མཁྱེན་གསུམ་གྱི་ཐུན་མོང་མིན་པའི་ཡོན་ཏན་བརྗོད་པ་སྔོན་དུ་འགྲོ་བའི་སྒོ་ནས་སོ། །དེའི་རྒྱུ་མཚན་ཅི་ཞེ་ན། མཆོད་བརྗོད་ཀྱི་རིག་དགོད་པ་་དེ་ལ་མཁྱེན་གསུམ་གྱིས་དོན་མངོན་རྟོགས་བརྒྱད་བསྡུས་ལ། བརྒྱད་དུ་མ་ཟད་མཁྱེན་གསུམ་དེ་དག་ཀྱང་དངོས་བཏགས་མ་ཕྱེ་བའི་ཡུམ་ཡིན་ཞིང་། བརྒྱད་དུ་མ་ཟད་མཁྱེན་གསུམ་དེས་ཀྱང་ཚིག་དོན་རྒྱས་བཤད་ནས་་་་འཆད་པར་འགྱུར་བ་བཞིན་དུ་འཕགས་བཞིའི་བཞེད་དོན་ཐམས་ཅད་ཕུན་སུམ་ཚོགས་པར་སྒྲུབ་ནུས་པར་ཐུགས་ཀྱིས་དགོངས་ནས་མཁྱེན་གསུམ་གྱི་ཡོན་ཏན་བརྗོད་པའི་སྒོ་ནས་ཡུམ་ལ་བསྟོད་པའི་ཕྱིར་རོ། །གསུམ་གྱིས་་བརྒྱད་ཇི་ལྟར་བསྡུས་ན། མཁྱེན་གསུམ་གྱིས་མཁྱེན་གསུམ་རང་བཞིན་གྱི་སྒོ་ནས། རྣམ་རྫོགས་སྦྱོར་བ་སྦྱོར་བའི་སྒོ་ནས། རྩེ་སྦྱོར་རབ་གྱི་སྒོ་ནས། མཐར་གྱིས་པའི་སྦྱོར་བ་གོ་རིམ་གྱི་སྒོ་ནས། སྐད་ཅིག་མའི་་་་སྦྱོར་བ་མཐའི་སྒོ་ནས། ཆོས་སྐ་རྣམ་སྨིན་གྱི་སྒོ་ནས་བསྔས་སོ། །ངག་དོན་ནི། བྱམས་མགོན་ཆོས་ཅན། ཉིད་ཀྱིས་མཁྱེན་གསུམ་གྱི་སྒོ་ནས་ཡུམ་ལ་བསྟོད་པ་ལ་རྒྱུ་མཚན་ཡོད་དེ། མཁྱེན་གསུམ་གྱིས་དོན་་་་་་་་བརྒྱད་བསྡུས་ཤིང་། མཁྱེན་གསེམ་དེས་ཀྱང་རང་གི་སྲས་འཕགས་བཞིའི་བཞེད་དོན་ཐམས་ཅད་སྒྲུབ་ནུས་པར་དགོངས་ནས་དེའི་སྒོ་ནས་ཡུམ་ལ་བསྟོད་པའི་ཕྱིར། འོ་ན་འདིར་བསྟན་མཆོད་བརྗོད་ཡུལ་གྱི་ཡུམ་གྱི་ངོ་བོ་་

གང་་།་ དབྱེ་ན་དུ་ཞིག་ཅེ་ན། འདིར་བསྟན་མཆོད་བརྗོད་ཡུལ་གྱི་ཡུམ་གྱི་མཚན་ཉིད། རང་གི་སྲས་འཕགས་བཞིའི་བཞེད་དོན་སྒྲུབ་ནུས། དབྱེ་ན་གཞུང་། ལམ། འབྲས་བུ། རང་བཞིན་གྱི་ཡུམ་བཞི།མངོན་རྟོགས་བརྒྱད་དོ། །སྔ་འགྲེལ་གྱི་བཅོམ་ལྡན་འདས་མ་དང་། དགོས་དོན་གྱི་བཅོམ་ལྡན་འདས་མ་དང་། འདིའི་ཡུམ། ཆོས་ཀྱི་རྗེས་འབྲང་གི་སྐབས་ཀྱི་ཡུམ་དང་། ཤེས་རབ་ཕ་རོལ་ཕྱིན་པ་འདིའི་ཡུམ་་་་་་་དང་་།་ ཤེས་རབ་ཕ་རོལ་ཕྱིན་པ་ལའི་ཡུམ་རྣམས་དོན་གཅིག་གོ །ཚིག་དོན་ལ་གང་ཟག་གསུམ་གྱི་བཞེད་དོན་སྒྲུབ་པའི་སྒོ་ནས་བསྟོད་པ་དང་། སངས་རྒྱས་འཁོར་བཅས་ཀྱི་ཡུམ་དུ་སྒྲུབ་པའི་སྒོ་ནས་ཕྱག་འཚལ་བ་་་་་་རྣམ་པ་གཉིས། དང་པོ་ལ་གསུམ་ལས་གཞི་ཤེས་ལ་ཉན་རང་གི་བཞེད་དོན་སྒྲུབ་པའི་སྒོ་ནས་བསྟོད་པ་ནི། ཁྲིད་པ་ཏེ་ཐོབ་པར་མཛད་དོ། །གང་ན། རང་ལུགས་ཀྱི་ཉོན་མོངས་པའི་ཀུན་འབྱུང་ཉེ་བར་ཞི་ཞིང་།སྡུག་བསྔལ་གྱི་ཕུང་པོ་ཅུང་ཟད་ལུས་པའི་དམན་པའི་འགོག་པ་ནི། དམན་པའི་ལྷག་མ་དང་བཅས་པའི་མྱང་འདས་དང་། རང་ལུགས་ཀྱི་སྡུག་བསྔལ་གྱི་ཕུང་པོ་ཡང་ཉེ་བར་ཞི་བའི་དམན་པའི་འགོག་པ་ནི། དམན་་་་་་་པའི་ལྷག་མ་མེད་པའི་མྱང་འདས་ཏེ། དེ་ལྟ་བུའི་མྱང་འདས་གཉིས་སོ། །ཐབས་གང་གིས་ན། གཞི་ཐམས་ཅད་རང་བཞིན་གྱིས་མ་སྐྱེས་པར་ཤེས་པ་ཀུན་ཤེས་ཉིད་ཀྱིས་ཏེ་དེ་ཁོ་ནས་སོ། །གང་ཟག་གང་ན།

༄༅། །གནས་སྐབས་དམན་པའི་མྱང་འདས་སུ་རིགས་ངེས་པ་ཉན་ཐོས་སློབ་པ་དང་། དེར་རིགས་ངེས་པ་ཉན་ཐོས་ཞེས་པའི་ཚིག་གི་རིམ་པ་གཅིག་གིས་བསྟན་པ་རང་སངས་རྒྱས་ཀྱི་རིགས་ཅན་ཏེ། མདོར་ན།་གནས་སྐབས་དམན་པའི་མྱང་འདས་སུ་རིགས་ངེས་པ་ཞི་བ་དམན་པའི་མྱང་འདས་ཚོལ་བ་སྟེ་དོན་དུ་གཉེར་བ་རྣམས་སོ། །ངག་དོན་ནི། བྱམས་མགོན་ཆོས་ཅན། ཡུམ་གཞི་ཤེས་ལ་བསྟོད་པ་ཡིན་ཏེ། གཞི་ཤེས་་་་ཀྱིས་གནས་སྐབས་དམན་པའི་མྱང་འདས་སུ་རིགས་ངེས་པའི་ཉན་རང་གི་རིགས་ཅན་རྣམས་དམན་པའི་མྱང་འདས་སུ་འཁྲིད་པར་མཛད་པའི་ཡོན་ཏན་བརྗོད་པའི་ཕྱིར། གཞི་ཤེས་ཆོས་ཅན། གནས་སྐབས་དམན་པའི་་་མྱང་འདས་སུ་རིགས་ངེས་པའི་ཉན་རང་གི་རིགས་ཅན་རྣམས་ཀྱི་ཡུམ་ཡིན་ཏེ། དེ་རྣམས་དམན་པའི་མྱང་འདས་སུ་འཁྲིད་པར་མཛད་པའི་མཁྱེན་པ་ཡིན་པའི་ཕྱིར། རང་སངས་རྒྱས་ཆོས་ཅན། ཉན་ཐོས་དེའི་ཕྱོགས་་་་་སུ་བསླན་ནས་བསྟན་པ་ལ་རྒྱུ་མཚན་ཡོད་དེ། ཁྱོད་དང་ཉན་ཐོས་འཕགས་པ་གཉིས་གང་ཟག་ཐེག་དམན། རྟོགས་པ་གཞི་ཤེས། བསམ་པ་རང་དོན་སྒྲུབ་པར་མཚུངས་པའི་རྒྱུ་མཚན་གྱིས་ཁྱོད་དེའི་ཕྱོགས་སུ་བསླན་་་་ནས་བསྟན་པའི་ཕྱིར། ཆོས་ཅན། ཉན་ཐོས་དང་ཁྱད་པར་གཏན་མེད་པ་མིན་ཏེ། ཉན་ཐོས་པས་རྣམ་པ་ཐར་པ་ཅུང་ཟད་ཅིག་གིས་ལྷག་པའི་ཕྱིར། ཆོས་ཅན། ཉན་ཐོས་པས་ལྷག་སྟེ། ཕྱི་རོལ་གྱི་དོན་བདེན་་་

འཛིན་གྱི་རྟོག་པ་སྤངས་པའི་ཕྱིར། ཀྱང་ནི་ཉན་ཐོས་སུ་མ་ཟད་ཅེས་པའོ། །ལམ་ཤེས་ལ་བྱང་སེམས་ཀྱི་བཞེད་དོན་སྒྲུབ་པའི་སྒོ་ནས་བསྟོད་པ་ནི། བསྒྲུབ་པར་མཛད་དོ། །གང་ན། བཅུད་ཀྱི་འཇིག་རྟེན་འགྲོ་བ་་མཐའ་དག་གི་དོན་མངོན་མཐོ་དང་ངེས་ལེགས་བྱང་ཆུབ་གསུམ་མོ། །ཇི་ལྟར་ན་དངོས་དང་བརྒྱུད་པའི་སྒོ་ནས་ཇི་ལྟར་འོས་པ་བཞིན་དུའོ། །དུས་ཇི་ཙམ་དུ་ན། གདུལ་བྱའི་འཁོར་བ་ཇི་སྲིད་མ་སྟོངས་ཀྱི་བར་དུའོ། །ཐབས་གང་ལ་བརྟེན་ནས་ན། ཐེག་པ་གསུམ་གྱི་ལམ་ཐམས་ཅད་རང་བཞིན་གྱིས་མ་སྐྱེས་པར་རྟོགས་པའི་ངོ་བོར་ལམ་ཤེས་ཉིད་ཀྱིས་ཏེ་ཁོ་ནས་སོ། །གང་གིས་ན། འགྲོ་བ་སེམས་ཅན་ལ་ཕན་པའི་དོན་སྒྲུབ་པར་་་་་་་བྱེད་པ་བྱང་སེམས་ཆེན་པོ་རྣམས་ཀྱིས་སོ། །ངག་དོན་ནི། བྱམས་མགོན་ཆོས་ཅན། ཡུམ་ལམ་ཤེས་ལ་བསྟོད་པ་ཡིན་ཏེ། ལམ་ཤེས་ཀྱིས་བྱང་སེམས་ཆེན་པོའི་བཞེད་དོན་སྒྲུབ་པར་མཛད་པའི་ཡོན་ཏན་བརྗོད་པའི་ཕྱིར་།་ ལམ་ཤེས་ཆོས་ཅན། བྱང་སེམས་ཆེན་པོའི་ཡུམ་ཡིན་ཏེ། དེའི་བཞེད་དོན་ཕུན་ཚོགས་སྒྲབ་པར་མཛད་པའི་མཁྱེན་པ་ཡིན་པའི་ཕྱིར། རྣམ་མཁྱེན་ལ་སངས་རྒྱས་ཀྱི་བཞེད་དོན་སྒྲུབ་པའི་སྒོ་ནས་བསྟོད་པའི་ནི།གསུངས་པ་སྟེ་སྐོར་བར་མཛད་དོ། །ཐབས་གང་ལ་བརྟེན་ནས་ན་ཇི་ལྟ་ཇི་སྙེད་པའི་རྣམ་པ་ཐམས་ཅདེ་རང་བཞིན་གྱིས་མ་སྐྱེས་པར་ཐུགས་སུ་ཆུད་པ་རྣམ་པ་ཐམས་ཅད་མཁྱེན་པའི་ཡེ་ཤེས་གང་དང་ལྡན་པ་ལ་བརྟེན་ནས་་་་

༄ཚོ། །སོ་།་ །གང་གིས་ན་དབང་ཕྱུག་སོགས་ཕྱི་རོལ་པ་སྙེལས་རྣལ་འབྱོར་ལྷག་པས་ན། ཉན་རང་དང་བྱང་སེམས་རྣམས་ནི་རྣལ་འབྱོར་ཅན་གྱི་དབང་ཕྱུག །ཡེ་ཤེས་ལ་སོགས་པ་ཆེ་བའི་བདག་ཉིད་ཀྱིས་དེ་་་་་་་རྣམས་ཀྱི་གཙུག་གི་ནོར་བུ་ལྟ་བུ་ཡིན་པས་ན་གཙོ་བོ། སྒྲིབ་གཉིས་བག་ཆགས་དང་བཅས་པ་མ་ལུས་པར་སྤངས་པའི་སྐུ་ཅན་ཐུབ་པ་རྫོགས་པའི་སངས་རྒྱས་ཀྱི་མཆོག་གི་སྤྲུལ་པའི་སྐུ་རྣམས་ཀྱིས་སོ། །གང་ན། སྡེ་་་་་་སྣོད་གསུམ་དང་ཐེག་པ་གསུམ་གྱི་རྣམ་པ་ཀུན་དང་ལྡན་པ་སྣ་ཚོགས་པ་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་དང་། ཆོས་ཀྱི་འཁོར་ལོ་རིམ་པ་གསུམ་པོ་མ་ལུས་པ་འདིའོ། །དགོས་པ་དང་ཚུལ་ཇི་ལྟར་ན། ཉོན་མོངས་པ་་་བརྒྱད་ཁྲི་བཞི་སྟོང་ལ་སྤྱོད་པའི་གཉེན་པོར་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་དང་། ཉན་ཐོས་ཀྱི་རིགས་ཅན་འདུལ་བའི་དོན་དུ་བདེན་པ་བཞིའི་ཆོས་ཀྱི་འཁོར་ལོ། སེམས་ཙམ་པའི་རིགས་ཅན་འདུལ་བའི་དོན་དུ་མཚན་་་ཉིད་མེད་པའི་ཆོས་ཀྱི་འཁོར་ལོ། །དབུ་མ་པའི་རིགས་ཅན་འདུལ་བའི་དོན་དུ་དོན་དམ་རྣམ་ང་ར་ངེས་པའི་ཆོས་ཀྱི་འཁོར་ལོ། རྣམ་པ་ཐམས་ཅད་དུ་རྒྱུན་མི་འཆད་པར་དུས་སྐད་ཅིག་གཅིག་ལའོ། །ཆོས་ཀྱི་ཕུང་པའི་་་་ངོ་བོ་ནི་གང་། དབྱེ་ན་དུ་ཞིག་ཅེ་ན། ངོ་བོ་ནི་རྟོགས་པའི་ཆོས་རྒྱ་ཆེན་པོ་སྟོན་པའི་ཆོས་དུ་མ་འདུས་པ། དབྱེ་ན་བརྒྱད་ཁྲི་བཞི་སྟོང་། ཚད་ནི་འདོད་ཆགས་ཞེ་སྡང་གཏི་མུག་གསུམ། དེ་གསུམ་ཆ་མཉམ་པ་སྟེ་་་་་་་

བཞི་པོ་རེ་རེ་ལ་ཉི་ཁྲི་ཆིག་སྟོང་སྟེ། བརྒྱད་ཁྲི་བཞི་སྟོང་གི་གཉེན་པོར། དེ་དང་མཐུན་པར་ཆོས་ཀྱི་ཕུང་པོ་ཡང་བརྒྱད་ཁྲི་བཞི་སྟོང་བསྐོར་བས་ན། ཉོན་མོངས་པ་བརྒྱད་ཁྲི་བཞི་སྟོང་པོ་རེ་རེ་རྩ་བ་ནས་སྤོང་བར་ནུས་་་་་པའི་གཉེན་པོ་རེ་རྫོགས་པར་སྟོན་པའི་གཏམ་གྱི་ཚོགས་རེའོ། །ཆོས་ཀྱི་འཁོར་ལོའི་ངོ་བོ་ནི་གང་། དབྱེ་ན་དུ་ཞིག་ཅེ་ན། ངོ་བོ་ནི་སྟོན་པས་གསུངས་པའི་དམ་ཆོས་གང་ཞིག་མི་མཐུན་ཕྱོགས་འཇོམས་པར་ནུས་པ།དབྱེ་ན་གསུམ་ལས་བདེན་པ་བཞིའི་ཆོས་ཀྱི་འཁོར་ལོའི་ངོ་བོ་ནི། བདེན་བཞི་རྟོགས་པའི་རྟོགས་པ་འཁོར་བཅས། དེ་སྟོན་པའི་ཆོས་ཀྱི་ཕུང་པོ་ནི་འདུལ་བ་ལུང་ལ་སོགས་པའོ། །མཚན་ཉིད་མེད་པའི་ཆོས་ཀྱི་འཁོར་་་་ལོའི་ངོ་བོ་ནི། ངོ་བོ་ཉིད་མེད་པ་གསུམ་རྟོགས་པའི་རྟོགས་པ་འཁོར་བཅས། དེ་སྟོན་པའི་ཆོས་ཀྱི་ཕུང་པོ་ནི། ཆོས་རྣམས་ཀུན་བཏགས། གཞན་དབང་། ཡོངས་གྲུབ་གསུམ་དུ་ཕྱེ་ནས་དངོས་སུ་གསལ་བར་སྟོན་པ་ཆོས་མངོན་པའི་མདོ་རྣམས་སོ། །དོན་དམ་རྣམ་པར་ངེས་པའི་ཆོས་ཀྱི་འཁོར་ལའི་ངོ་བོ་ནི། སྤྲོས་བྲལ་རྟོགས་པའི་རྟོགས་པ་འཁོར་བཅས། དེ་སྟོན་པའི་ཆོས་ཀྱི་ཕུང་པོ་ནི་ཡུམ་རྒྱས་འབྲིང་བསྡུས་པ་རྣམས་སོ། །ངག་དོན། བྱམས་མགོན་ཆོས་ཅན། རྣམ་མཁྱེན་ལ་བསྟོད་པ་ཡིན་ཏེ། རྣམ་མཁྱེན་གྱིས་རྫོགས་པའི་སངས་རྒྱས་ཀྱི་བཞེད་དོན་སྒྲུབ་པའི་ཡོན་ཏན་བརྗོད་པའི་ཕྱིར། གཉིས་པ་ནི། ཕྱག་འཚལ་ལོ། །གང་ལ་་་་་

༄༅། །ན་།་ སངས་རྒྱས་དང་ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའི་ཚོགས་དང་བཅས་པའི་ཡུམ་དེ་ལའོ། །གང་གིས་ན་བྱམས་པས་སོ། །དགོས་པ་སྔ་འགྲེལ་བཞིན་ནོ། །དུས་རྒྱན་རྩོམ་་་་པའི་ཐོག་མར་རོ། །ཚུལ་སྒོ་གསུམ་གུས་པས་སོ། །དེ་འཕགས་བཞིའི་ཡུམ་ཡིན་པའི་རྒྱུ་མཚན་ཅི་ཞེ་ན། མངོན་རྟོགས་བརྒྱད་ཀྱི་བདག་ཉིད་དུ་གྱུར་པའི་ཤེར་ཕྱིན་ཆོས་ཅན། སྲས་འཕགས་བཞིའི་ཡུམ་ཡིན་ཏེ།སངས་རྒྱས་ཉན་ཐོས་དང་། སོགས་པ་རང་སངས་རྒྱས་དང་བྱང་ཆུབ་སེམས་དཔའི་ཚོགས་དང་བཅས་པ་སྟེ་ཚོགས་ཀྱིས་བསྐོར་བའི་དཔོན་སློབ་རྣམས་ཀྱི་བཞེད་དོན་ཕུན་ཚོགས་དེ་སྒྲུབ་པར་བྱེད་པ་ཉིད་ཀྱིས་སོ། །ལྔ་པ་་་བརྒལ་ལན་ལ་རྒོལ་བ་ནི། གོང་དུ་བསྟན་པ་དེ་ལྟར་ཕྱག་བསྟོད་སྔོན་དུ་འགྲོ་བའི་སྒོ་ནས་བསྟན་བཅོས་མངོན་རྟོགས་རྒྱན་རྩོམ་ན། ཅི་ཆོས་རབ་ཏུ་རྣམ་འབྱེད་ཀྱི་ཤེས་རབ་བསྐྱེད་པར་བྱ་བའི་ཕྱིར་དུ་ཡུལ་ཅན་གཞི་ཤེས་་་དང་ཡུལ་གཞི་ཙམ་བརྗོད་བྱར་བསྡས་པས་རྒྱན་དུ་རྩོམ་མམ། འོན་ཏེ་མི་མཐུན་ཕྱོགས་མ་ལུས་པ་སྤང་བའི་ཕྱིར་དུ་ཡུལ་ཅན་ལམ་ཤེས་དང་། ཡུལ་ལམ་ཙམ་བརྗོད་བྱར་བསྡུས་པས་སམ། དེ་སྟེ་ཤེས་བྱ་མ་ལུས་པ་་་་་་་ཤེས་པར་བྱ་བའི་ཕྱིར་དུ་ཡུལ་ཅནར་རྣེམ་མཁྱེན་དཇེ་ཡུལ་རྣམ་པ་ཙམ་བརྗོད་བྱར་བསྡུས་པས་སམ། འོན་ཏེ་མཁྱེན་པ་གསུམ་ཀ་བརྗོད་བྱར་བསྡུས་པས་རྒྱན་དུ་རྩོམ། ཕྱོགས་དང་པོ་གཞི་ཙམ་བརྗོད་བྱར་བསྡུས་པ་ལྟར་ན་་་

མངོན་པའི་བསྟན་བཅོས་ནས་མ་བཤད་པའམ། དེ་ནས་བཤད་པའི་གཞི་ཙམ་བརྗོད་བྱར་བསྡུས་པའི་སྒོ་ནས་རྒྱན་དུ་རྩོམ། དང་པོ་མི་འཐད་དེ། ཡུམ་མངོན་རྟོགས་རྒྱན་འདི་ལས་ནི་མཚན་ཉིད་མངོན་པའི་བསྟན་་་་་་་བཅོས་ལས་མ་སྨོས་པའི་གཞི་གང་ཡིན་པ་དེ་བརྗོད་བྱར་འབྱུང་བ་མེད་པའི་ཕྱིར་ཏེ། དེ་ལྟ་བུའི་གཞི་མི་སྲིད་པའི་ཕྱིར་རོ། །གཉིས་པ་ལྟར་ན། མངོན་རྟོགས་རྒྱན་ཆོས་ཅན། ཁྱོད་རྩོམ་པའི་འབད་པ་བྱས་པ་དོན་་་་་་་མེད་པ་ཡིན་པར་ཐལ། ཁྱོད་ཀྱིས་མངོན་པའི་བསྟན་བཅོས་ནས་བཤད་པའི་གཞི་ཙམ་བརྗོད་བྱར་བསྡུས་པ་གང་ཞིག །དེ་མངོན་པའི་བསྟན་བཅོས་ཀྱིས་བཤད་ཟིན་པའི་ཕྱིར་རོ། །ཕྱོགས་གཉིས་པ་ལམ་ཙམ་བརྗོད་་་་བྱར་བསྡུས་པ་ལྟར་ན་སྤང་བྱ་དང་འབྲེལ་བའི་ལམ་ཙམ་མམ། སྤང་བྱ་དང་མ་འབྲེལ་བའི་ལམ་ཙམ་བསྡུས། དང་པོ་ལྟར་ན། སྤང་བྱ་སྲེད་པ་ལྟ་བུ་གཅིག་སྟོན་པ་ན་དེའི་བདག་རྐྱེན་དམིགས་རྐྱེན་མཚུངས་ལྡན་སོགས་་དགོས་པས་གཞི་ལ་བརྗོད་པའི་ཉེས་པས་རེག་གོ །གཉིས་པ་ལྟར་ན། མངོན་རྟོགས་རྒྱན་ཆོས་ཅན། ཀུན་ནས་ཉོན་མོངས་པས་མཚོན་པའི་སྒྲིབ་པ་གསུམ་བརྗོད་བྱར་མ་བསྡུས་པ་ཐལ། གཉེན་པོ་ལམ་ཙམ་བརྗོད་་བྱར་བསྡུས་པའི་ཕྱིར། འདོད་ན། དེའི་ཕྱིར་ཁྱོད་ལ་བརྟེན་ནས་ལམ་གསུམ་པོ་དེ་སྒྲིབ་པ་གསུམ་པོ་གང་གི་གཉེན་པོ་གང་ཡིན་ཁོང་དུ་ཆུད་པར་མི་འགྱུར་རོ། །དཔེར་ན་ནད་ངོ་མ་ཤེས་པར་དེའི་གཉེན་པོ་སྨན་ངོ་མི་་་་་་་

༄ཚོ། ཁྲིགས་པ་བཞིན་ནོ། །ཕྱོགས་གསུམ་པ་རྣམ་པ་ཙམ་བསྔས་པ་ལྟར་ན་གཞི་དང་འབྲེལ་བའམ་མ་འབྲེལ་བའི་རྣམ་པ་ཙམ་བསྡུས། དང་པོ་ལྟར་ན་གཞི་ལ་བརྗོད་པའི་ཉེས་པས་རེག་གོ །གཉིས་པ་ལྟར་ན།ཆོས་ཅན། ཁྱོད་ལ་བརྟེན་ནས་དོན་རྟོགས་པ་མེད་པར་ཐལ། རྣམ་སྐུརྨེ་གཞི་མེད་པ་ཙམ་བརྗོད་བྱར་བསྡུས་པའི་ཕྱིར། འདོད་ན། དེའི་ཕྱིར་སྐྱེས་བུ་ལ་མཁོ་བའི་དོན་ཅུང་ཟད་ཀྱང་མ་བསྟན་པར་ཐལ་ལོ། །འདོད་་་ན་།་ དེའི་ཕྱིར་ཁྱོད་བརྩམས་པ་དོན་མེད་པར་ཐལ་ལོ། །ཕྱོགས་བཞི་པ་ལྟར་ན། ཆོས་ཅན། བསྟན་བཅོས་རྫས་ཐ་དད་པ་གསུམ་དུ་ཐལ། མཁྱེན་པ་གསུམ་ཀ་བརྗོད་བྱར་བསྡུས་པའི་ཕྱིར། དེས་ན་བརྗོད་བྱ་་་མེད་པའི་བསྟན་བཅོས་རྩོམ་པའི་མི་འཐད་དོ་སྙམ་དུ་བློ་དམན་གཞན་དག་སེམས་པར་འགྱུར་བ་མ་ཡིན་ནམ་ཞེ་ན། ལན་ལ་དེ་ལྟ་བུའི་སྐྱོན་མེད་པའི་རྒྱུ་མཚན། རྒྱུ་མཚན་དེའི་ཤེས་བྱེད་དགོད། ཤེས་བྱེད་དེའི་དོན་་་་་་བཤད་།་ མཇུག་བསྡུ་བ་དང་བཞི། དང་པོ་ནི། མངོན་རྟོགས་རྒྱན་ཆོས་ཅན། གཞི་གཉེན་རྣམ་པ་གང་རུང་རེ་རེ་ཁོ་ན་བརྗོད་བྱར་བསྡུས་པའི་སྐྱོན་དེ་ནི་ཡོད་པ་མ་ཡིན་ཏེ། མཁྱེན་པ་གསུམ་ཀ་བརྗོད་བྱར་བསྡུས་་པའི་ཕྱིར། ཁྱབ་སྟེ། གང་གི་ཕྱིར་ན་ཉན་རང་གི་མངོན་རྟོགས་མཐའ་དག་གཞི་ཤེས་ཀྱིས་བསྡུས། བྱང་སེམས་ཆེན་པོའི་མངོན་རྟོགས་མཐའ་དག་ལམ་ཤེས་ཀྱིས་བསྡུས། རྫོགས་པའི་སངས་རྒྱས་ཀྱི་མངོན་རྟོགས་་་་

མཐའ་དག་རྣམ་མཁྱེན་གྱིས་བསྡུས་པས་ན། མཁྱེན་གསུམ་གྱིས་ཡུལ་གསུམ་ཆར་བསྡུས་ལ། དེར་མ་ཟད་ཡུལ་ཕྱོགས་གསུམ་ཆར་གྱིས་ཀྱང་མཁྱེན་གསུམ་དང་འཕགས་བཞིའི་མངོན་རྟོགས་མཐའ་དག་བསྡུས་པའི་ཕྱིར་་རོ་།་ །ཆོས་ཅན། མཁྱེན་གསུམ་བརྗོད་བྱར་བསྡུས་ན་བསྟན་བཅོས་རྫས་ཐ་དད་པ་གསུམ་དུ་འགྱུར་མི་དགོས་པར་ཐལ། ཁྱོད་མཁྱེན་གསུམ་བརྗོད་བྱར་བསྡུས་ནས་གང་ཟག་གཅིག་གིས་སངས་རྒྱས་འཐོབ་པར་བྱེད་་་་པའི་ཐབས་རྫོགས་པར་སྟོན་པའི་བསྟན་བཅོས་གཅིག་ཡིན་པའི་ཕྱིར། གཉིས་པ་ལ། མཁྱེན་གསུམ་གྱིས་མངོན་རྟོགས་མཐའ་དག་བསྡུས་པའི་རྒྱུ་མཚན་ཅི་ཞེ་ན། དེའི་སྒྲུབ་བྱེད་དུ་ཡུམ་བར་མའི་ལུང་དང་། བསྡུས་པ་དང་། རྒྱས་པའི་ལུང་དྲང་བ་གསུམ། དང་པོ་ནི། ཤེས་བྱ་ཆོས་ཅན། མཁྱེན་གསུམ་གྱིས་འཕགས་བཞིའི་མངོན་རྟོགས་མཐའ་དག་བསྡུས་ཏེ། རྒྱུ་མཚན་འདི་ལྟར་བདུད་བཞི་ལས་རྒྱལ་བའི་ཡུམ་བར་མ་སྟོང་་་་ཕྲག་ཉི་ཤུ་ལྔ་པ་ལས། རབ་འབྱོར་ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ། །ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་ཡིན་ནོ་ཞེས་པའི་ལུང་དེ་བརྗོད་བྱ་དོན་མཐུན་ཡིན་པའི་ཕྱིར། བཅོམ་ལྡན་འདས་རྒྱུ་མཚན་ཅིའི་སླད་དུ་ཐམས་ཅད་ཤེས་པ་ཉིད་ནི་ཐེག་་་་་་་

༄༠། །དམན་འཕགས་པའི་མངོན་རྟོགས་ལགས་ཤེ་ན། ཉན་ཐོས་ཉོན་མོངས་པ་མེད་པར་གནས་པ་རྣམས་ཀྱི་ནང་ནས་མཛེས་ཤིང་མཆོག་ཏུ་གྱུར་པས་ན་རབ། སེམས་ཀྱི་ཡོན་ཏན་ཕུན་སུམ་ཚོགས་པ་ཡོད་པས་་་ན་འབྱོར་ཞེས་བོས་ནས། ཐམས་ཅད་ནི་ཕྱི་དང་ནང་གི་ཕུང་ཁམས་སྐྱེ་མཆེད་ཀྱི་ཆོས་རྣམས་ཇི་སྙེད་པ་འདི་ཙམ་ཁོ་ན་ཡིན་ལ། དེ་དག་ཀྱང་ཉན་ཐོས་འཕགས་པ་དང་རང་སངས་རྒྱས་རྣམས་ཀྱིས་རང་བཞིན་མ་དམིགས་་་་པར་ཤེས་ཀྱི་ཐེག་པ་གསུམ་གྱི་ལམ་ཐམས་ཅད་ཀྱི་ཡོན་ཏན་བསྐྱེད་རྫོགས་དངོས་སུ་བྱེད་པ་ཡང་མ་ཡིན། རྣམ་པའི་རྫས་རིགས་མ་ལུས་པ་ཐམས་ཅད་དུ་ཤེས་པ་ཡང་མ་ཡིན་པ་དེའི་ཕྱིར། ཉན་ཐོས་འཕགས་པ་དང་རང་་སངས་རྒྱས་རྣམས་ཀྱི་ནི་ཐམས་ཅད་ཤེས་པ་ཡིན་ནོ། །བཅོམ་ལྡན་འདས་རྒྱུ་མཚན་ཅིའི་སླད་དུ་ལམ་ཤེས་པ་ཉིད་ནི་བྱང་སེམས་ཆེན་ངོ་་རྣམས་ཀྱི་མངོན་རྟོགས་ལགས་ཤེ་ན། རབ་འབྱོར་བྱང་སེམས་ཆེན་པོ་རྣམས་ཀྱིས་་་་ནི་ཉན་ཐོས་ཀྱི་ཐེག་པ་གང་ཡིན་པ་དང་། རང་སངས་རྒྱས་ཀྱི་ཐེག་པ་གང་ཡིན་པ་དང་། སངས་རྒྱས་ཀྱི་ལམ་སྟེ་ཐེག་པ་ཆེན་པོ་གང་ཡིན་པའི་ཐེག་པ་ཐམས་ཅད་ཡོན་ཏན་ཡར་ལྡན་དུ་སྐྱེད་པར་བྱེད་ཅིང་རང་བཞིན་མ་་་་་་དམིགས་པར་ཤེས་པར་བྱེད་ལ། ཐེག་ཆེན་དུ་མ་ཟད་ཐེག་པ་ཆུང་འབྲིང་གི་སྤངས་རྟོགས་དེ་དག་ཀྱང་ཡོངས་སུ་རྫོགས་པར་བྱེད་ཅིང་། བྱང་སེམས་ཆེན་པོ་དེ་དག་གིས་ལམ་གྱི་བྱ་བ་མཉམ་གཞག་ཏུ་སྒྲིབ་པ་སྤོང་བ་དང་།

རྗེས་ཐོབ་ཏུ་སེམས་ཅན་གྱི་དོན་བྱེད་པ་ཡང་བྱེད་ལ། དེ་ལྟར་བྱེད་ཀྱང་བྱང་སེམས་ཆེན་པོ་དེ་དག་གིས་ཡང་དག་པའི་མཐའ་དེ་ཁོ་ན་ཉིད་རང་བཞིན་གྱི་ཡུམ་དེ་མངོན་དུ་མི་བྱའོ་ཞེས་སྤྱིར་བཏང་ནས། དམིགས་ཀྱིས་་་་་་་བསལ་བ་ནི། དུས་ནམ་གྱི་ཚེ་མངོན་དུ་མི་བྱ་ཞེ་ན། སྨོན་ལམ་ཡོངས་སུ་རྫོགས་པར་མ་བྱས་སེམས་ཅན་ཡོངས་སུ་སྨིན་པར་མ་བྱས་སངས་རྒྱས་ཀྱི་ཞིང་ཡོངས་སུ་མ་སྦྱངས་པར་དུའོ་ཞེས་པ་ནི་དངོས་བསྟན་དགག་པའི་་་་་་དམིགས་བསལ་ལོ། །དུས་གཏན་དུ་མི་བྱའམ་ཞེ་ན། མ་ཡིན་ཏེ། བྱང་སེམས་དེ་དག་གིས་ཡང་དག་པའི་མཐའ་མངོན་དུ་བྱའོ་ཞེས་སྦྱིར་བཏང་ནས། དུས་ནམ་གྱི་ཚེ་བྱ་ཞེ་ན། སྨོན་ལམ་ཡོངས་སུ་རྫོགས་པར་་་་་་བྱས་སེམས་ཅན་ཡོངས་སུ་སྨིན་པར་བྱས་སངས་རྒྱས་ཀྱི་ཞིང་ཡོངས་སུ་སྦྱངས་པར་བྱས་པ་དེའི་ཚེ་བྱའོ་ཞེས་པ་ནི་ཤུགས་བསྟན་སྒྲུབ་པའི་དམིགས་བསལ་ལོ། །རྒྱུ་མཚན་དེའི་ཕྱིར་བྱང་སེམས་འཕགས་པ་རྣམས་ཀྱིས་ནི་་་་་་་ལམ་གྱི་རྣམ་པ་ཤེས་པ་ཉིད་ཅེས་བྱའོ། །ཐེག་པ་གསུམ་གྱི་སྤངས་རྟོགས་ས་གང་དུ་རྫོགས། སྨོན་ལམ་ཡོངས་སུ་རྫོགས་པ་སོགས་གང་ཞེ་ན། ཉན་རང་གི་སྤངས་རྟོགས་ས་དང་པོར་རྫོགས་ཏེ། ས་དང་པོ་ལ་གནས་་པའི་བྱང་སེམས་ཆེན་པོས་བསྐལ་པ་གྲངས་མེད་པ་གཅིག་ཏུ་ཆོས་དབྱིངས་བསྒོམས་པའི་ཕྱིར་རོ། །ཁྱབ་སྟེ། རང་སངས་རྒྱས་བསེ་རུ་ལྟ་བུས་བསྐལ་པ་བརྒྱར་ཚོགས་བསགས་པས་རང་བྱང་ཆུབ་མངོན་དུ་བྱས་པའི་ཕྱིར་་་

༄༅། །དང་་།་ ཉན་ཐོས་མྱུར་ན་སྲིད་པ་གསུམ་གྱི་མཐར་གྲོལ་བའི་ཕྱིར་རོ། །གཞན་དོན་དུ་རྫོགས་པའི་སངས་རྒྱས་ཐོབ་པར་གྱུར་ཅིག་ཅེས་པའི་སྨོན་ལམ་གྲུབ་པ་ནི་སྨོན་ལམ་གྱི་གཙོ་བོ་རྫོགས་པའི་ཕྱིར།སྨོན་ལམ་ཡོངས་སུ་རྫོགས་པ་ཡིན་ནོ། །རང་ཉིད་སངས་རྒྱས་པའི་ཞིང་དེ་ན་རང་གི་སྐུས་དངོས་སུ་གདུལ་བའི་སྐལ་བ་དང་ལྡན་པའི་སེམས་ཅན་རྣམས་སྒྲིབ་པ་དངོས་སུ་སྤོང་རུང་དང་གཉེན་པོ་དངོས་སུ་སྐྱེ་རུང་དུ་བྱས་པ་ནི་སེམས་ཅན་ཡོངས་སུ་སྨིན་པར་བྱས་པའོ། །རང་ཉིད་སངས་རྒྱས་པའི་ཞིང་དེ་གསེར་གྱི་ས་གཞི་ལ་སོགས་པར་སྣང་བ་ནི་སངས་རྒྱས་ཀྱི་ཞིང་ཡོངས་སུ་སྦྱང་བའོ། །ངག་དོན་བསྡུས་ན། བྱང་སེམས་འཕགས་པ་ཆོས་་་་་་ཅན་།་ ལམ་གྱི་རྣམ་པ་ཤེས་པ་ཡིན་ཏེ། ཐེག་པ་གསུམ་གྱི་ལམ་ཐམས་ཅད་ཡོན་ཏན་ཡར་ལྡན་དུ་བསྐྱེད་རྫོགས་བྱེད་ཅིང་། རྫོགས་སྨིན་མ་སྦྱངས་པར་ཡང་དག་པའི་མཐའ་མངོན་དུ་མི་བྱེད་པར་ལམ་གྱི་བྱ་བ་བྱེད་པའི་ཕྱིར་།་ ཆོས་ཅན། འཁོར་བའི་མཐར་ལྷུང་བ་མ་ཡིན་ཏེ། ཐེག་པ་གསུམ་གྱི་ལམ་ཐམས་ཅད་ཡོན་ཏན་ཡར་ལྡན་དུ་ཤེས་བསྐྱེད་རྫོགས་པར་བྱེད་ཅིང་ལམ་གྱི་བྱ་བ་བྱེད་པའི་ཕྱིར། ཆོས་ཅན། མྱང་འདས་ཀྱི་མཐར་ལྷུང་བ་མིན་ཏེ། རྫོགས་སྨིན་མ་སྦྱངས་པར་ཡང་དག་པའི་མཐའ་མངོན་དུ་མི་བྱེད་པར་གཞན་དོན་བྱེད་པའི་ཕྱིར་འཕགས་པའི་དགོངས་པ་ཁོ་བོས་ཤེས། གཞན་ལས་ལྷག་པའི་བསྡུས་དོན་ཡིན། བཅོམ་ལྡན་འདས་རྒྱུ་

མཚན་ཅིའི་སླད་དུ་རྣམ་པ་ཐམས་ཅད་མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་མངོན་རྟོགས་ལགས་ཤེ་ན། རྫོགས་པའི་སངས་རྒྱས་ཆོས་ཅན། རྣམ་པ་ཐམས་ཅད་་་་མཁྱེན་པ་ཉིད་ཡིན་ཏེ། ཆོས་རྣམས་རབ་ཏུ་མཚོན་པའི་རྣམ་རྟགས་མཚན་མ་དེ་དག་མ་ལུས་པར་ཁྱོད་ཀྱིས་ཐུགས་སུ་ཆུད་པའི་ཕྱིར། རྣམ་པ་ནི་ངོ་བོ། རྟགས་ནི་འབྲས་བུ། མཚན་མ་ནི་རྒྱུའོ། །གཉིས་པ་ནི།ཡུམ་བར་མ་ལས་གསུངས་པ་དེ་བཞིན་དུ་མདོར་བསྡུས་པ་བརྒྱད་སྟོང་པ་ལས་ཀྱང་གསུངས་སོ། །གང་ན་མཁྱེན་གསུམ་གྱིས་འཕགས་བཞིའི་མངོན་རྟོགས་མཐའ་དག་བསྡུས་པའི་ཚུལ་ལོ། །ཇི་ལྟར་ན་ཉན་ཐོས་ཀྱི་ཐེག་་་པ་དང་། རང་སངས་རྒྱས་ཀྱི་ཐེག་པ་དང་། བྱང་ཆུབ་སེམས་དཔའ་དང་། སངས་རྒྱས་ཀྱི་ས་སྟེ་ཐེག་པ་ཆེན་པོའི་སྤངས་རྟོགས་སྒྲུབ་པར་འདོད་པས་ཡུམ་རྣམ་པར་མི་རྟོག་པ་ཉམས་སུ་བླང་བར་བྱའོ་ཞེས་སོ། །ངག་་་དོན་ནི། ཤེས་བྱ་ཆོས་ཅན། མཁྱེན་གསུམ་གྱིས་འཕགས་བཞིའི་མངོན་རྟོགས་མཐའ་དག་བསྡུས་པ་ཡིན་ཏེ། ཐེག་པ་གསུམ་གྱི་སྤངས་རྟོགས་སྒྲུབ་པར་འདོད་པས་ཡུམ་རྣམ་པར་མི་རྟོག་པ་ཉམས་སུ་བླང་དགོས་པའི་་་་ཕྱིར་།་ གསུམ་པ་ནི། བར་མ་དང་བསྡུས་པ་ལས་གསུངས་པ་དེ་བཞིན་དུ་རྒྱས་པ་འབུམ་ལས་ཀྱང་རྒྱ་ཆེར་གསུངས་སོ། །ངག་དོན་སྔར་བཞིན་ནོ། །གསུམ་པ་ནི། མཁྱེན་གསུམ་གྱི་ངོ་བོ་སྟོན་པའི་མདོ་བཀོད་པ་་་

༄༅། །དེ་ལ་གཞི་ཤེས་སྟོན་པའི་མདོའི་དོན་ནི། གཞི་ཤེས་ཆོས་ཅན། གཟུགས་སོགས་ལ་བདག་ཏུ་རྨོངས་པ་ཅི་རིགས་པ་སྤངས་པའི་འབྲས་བུ་ཅན་ཡིན་ཏེ། གཟུགས་སོགས་མི་རྟག་སྡུག་བསྔལ་སྟོང་པ་་་་་་་བདག་མེད་ལ་སོགས་པར་མངོན་སུམ་དུ་རྟོགས་པའི་ཡུལ་ཅན་ཡིན་པའི་ཕྱིར། ལམ་ཤེས་སྟོན་པའི་མདོའི་དོན་ནི། ལམ་ཤེས་ཆོས་ཅན། སེམས་ཅན་སྔར་འཁོར་དུ་མ་བསྡུས་པ་སྡུད། བསྡུས་ཟིན་སྨིན་སྨིན་ཟིན་་་་་་གྲོལ་བར་བྱེད་པའི་འབྲས་བུ་ཅན་ཡིན་ཏེ། ཐེག་པ་གསུམ་པོ་ཐམས་ཅད་ཀྱི་སྤངས་རྟོགས་ཡོན་ཏན་ཡར་ལྡན་དུ་བསྐྱེད་རྫོགས་བྱེད་པའི་སྒོ་ནས་ངེས་པར་འབྱུང་བ་དང་། རྫོགས་སྨིན་མ་སྦྱངས་པར་ཡང་དག་པའི་མཐའ་་་་དེ་ཁོ་ན་ཉིད་མངོན་དུ་མི་བྱེད་པར་གཞན་དོན་བྱེད་པའི་རྟེན་ཅན་ཡིན་པའི་ཕྱིར། རྣམ་མཁྱེན་སྟོན་པའི་མདོའི་དོན་ནི། རྣམ་པ་ཐམས་ཅད་མཁྱེན་པ་ཆོས་ཅན། དོན་གཉིས་ཀྱི་འབྲས་བུ་ཅན་ཡིན་ཏེ། ཆོས་ཐམས་་་་་་ཅད་རང་བཞིན་གྱིས་མ་སྐྱེས་པར་མངོན་སུམ་དུ་གྱུར་པའི་ཡུལ་ཅན་ཡིན་པའི་ཕྱིར། དོན་གཉིས་ནི། གཞན་དོན་རྒྱ་ཆེ་བ་ནམ་མཁའི་ཁམས་ཀྱི་མཐས་གཏུགས་པར་ངོ་བོ་གང་ལ་གང་ཕན་ཚུན་འབད་མེད་ལྷུན་གྲུབ།དུས་རྒྱུན་མི་འཆད་པར་སེམས་ཅན་གྱི་དོན་བྱེད་པའི་ཕྲིན་ལས་སོ། །རང་དོན་ནི། ཡང་དག་པའི་མཐའ་མངོན་དུ་གྱུར་པའི་ཚུལ་གྱིས་རྟོགས་པ་དང་། ཡང་སྲིད་པར་མཚམས་སྦྱོར་བའི་རྒྱུ་སྒྲིབ་གཉིས་བག་ཆགས་དང་་་

བཅས་པ་མ་ལུས་པར་སྤངས་པའོ།— ་།བཞི་པ་ནི། རྒྱུ་མཚན་དེ་ལྟ་བས་ན་མངོན་རྟོགས་རྒྱན་ཆོས་ཅན། འཕགས་བཞིའི་མངོན་རྟོགས་རིལ་རྫོགས་པར་བསྟན་པ་ཡིན་ཏེ། གཞི་གཉེན་རྣམ་པ་མཐའ་དག་བརྗོད་བྱར་་་་བསྡུས་པས་སོ། །བཞི་པ་ནི། རྣམ་པ་ཐམས་ཅད་མཁྱེན་པ་ཉིད་ལམ་ཞེས་སོགས་ཀྱི་དོན་འཆད་པ་ལ། ངག་གི་དགོས་འབྲེལ་གྱི་སྒོ་ནས་མཚམས་སྦྱར་བ་ནི། རྣམ་པ་ཐམས་ཅད་མཁྱེན་ཉིད་ལམ། །ཞེས་པ་ནས།བྱ་བ་རྩོམ་པའི་དགོས་པ་ཡིན། །ཞེས་པའི་བར་གྱི་ཚིགས་བཅད་གཉིས་ཆོས་ཅན། བྱམས་མགོན་རང་གི་བསྟན་བཅོས་མངོན་རྟོགས་རྒྱན་གྱི་བརྗོད་བྱ་དང་དགོས་པ་དང་དགོས་པའི་དགོས་པ་དང་དགོས་པ་གཉིས་སྟོན་་་་པའི་ཚིག་གི་ཁོངས་ན་ཡོད་པའི་འབྲེལ་བ་རྣམས་གསུངས་ཏེ། དེ་རྣམས་ཁྱོད་ཀྱི་བརྗོད་བྱ་ཡིན་པའི་ཕྱིར། ཆོས་ཅན། རྒྱན་གྱི་དགོས་སོགས་ཆོས་བཞི་བསྟན་པ་ལ་དགོས་པ་ཡོད་དེ། དེ་རྣམས་གསུངས་པ་ལ་བརྟེན་་ནས་ཁྱོད་ཀྱི་གདུལ་བྱ་བློ་གྲོས་དམན་པ་འགའ་ཞིག་རྒྱས་འབྲིང་བསྡུས་གསུམ་ལ་དད་པའི་སེམས་ཅན་ལ་ཕན་འདོགས་པར་བཞེད་པའི་ཐུགས་རྗེ་ཅན་སངས་རྒྱས་བཅོམ་ལྡན་འདས་ཀྱིས་རྒྱལ་བའི་ཡུམ་རྒྱས་འབྲིང་བསྡུས་་་་་་་གསུམ་དེ་དང་དེ་ལས་ཡུམ་གྱི་མདོའི་དོན་མངོན་པར་རྟོགས་པ་བརྒྱད་ཀྱི་རིམ་པ་མཐའ་དག་གསལ་བར་མཛད་ཟིན་པས། བཅོམ་ལྡན་འདས་འཕགས་པ་མ་རྒྱལ་བ་སྤང་བྱ་ལས་རྒྱལ་བ་བྱམས་པས་ཀྱང་ཡུམ་དོན་དེ་བསྟན་་་

༄༅། །པ་ལ་དོན་མེད་དམ་སྙམ་དུ་དོགས་པ་བསལ་ནས་བྱམས་པས་ཡུམ་དོན་བསྟན་པ་ལ་དགོས་པ་ཡོད་དམ་སྙམ་པའི་ཐེ་ཚོམ་བསྐྱེད་པའི་སྒོ་ནས་རྒྱན་ལ་འཇུག་པའི་ཐབས་སུ་འགྱུར་པའི་ཕྱིར། མདོར་ན། དེ་རྣམས་གསུངས་པ་ལ་བརྟེན་ནས་ཁྱོད་ཀྱི་གདུལ་བྱ་འགའ་ཞིག་མངོན་རྟོགས་རྒྱན་ལ་དོན་མེད་དམ་སྙམ་པའི་དོགས་པ་བསལ་ནས་དེ་ལ་དོན་ཡོད་དམ་སྙམ་པའི་ཐེ་ཚོམ་བསྐྱེད་པའི་སྒོ་ནས་རྒྱན་ལ་འཇུག་པའི་ཐབས་སུ་གྱུར་་་་་་པའི་ཕྱིར། དེས་ན་བསྟན་བཅོས་མངོན་རྟོགས་རྒྱན་གྱི་བརྗོད་བྱ་དང་། དགོས་པ་དང་ཉིང་དགོས་དང་འབྲེལ་བ་བཞི་དགོས་འབྲེལ་ངག་འདིའི་བརྗོད་བྱ། དགོས་འབྲེལ་ངག་འདི་ལ་བརྟེན་ནས་མངོན་རྟོགས་རྒྱན་ལ་་་་་དགོས་སོགས་མེད་དམ་སྙམ་པའི་དོགས་པ་བསལ་ནས་དགོས་སོགས་ཡོད་དམ་སྙམ་པའི་ཐེ་ཚོམ་དང་། ངེས་པ་དང་གཞུང་མཛེས་པ་བསྐྱེད་པ་དེ་དངོས་ཀྱི་དགོས་པ། དེ་ལ་བརྟེན་ནས་རྒྱན་ལ་ཞུགས་པ་ངག་གི་བརྒྱུད་་་་་པའི་དགོས་པ་ཉིང་དགོས། དེ་དངོས་ཀྱི་དགོས་པ་ལས་བྱུང་། དེ་ངག་ལས་བྱུང་བ་ནི་འབྲེལ་པའོ། །བསྡུས་དོན་ནི། རྒྱན་གྱི་དགོས་སོགས་ཆོས་བཞི་གང་ཞེ་ན། རྒྱན་ལ་བརྟེན་ནས་བློ་ལྡན་བྱང་ཆུབ་སེམས་་་་་་་དཔས་ཆོས་སྤྱོད་བཅུའི་བདག་ཉིད་ཀྱི་མདོ་དོན་བདེ་བླག་ཏུ་རྟོགས་པ་དེ་བྱ་བ་བསྟན་བཅོས་མངོན་རྟོགས་རྒྱན་རྩོམ་པའི་དངོས་ཀྱི་དགོས་པ་ཡིན་ནོ། །རྒྱན་གྱི་གདུལ་བྱ་བློ་ལྡན་བྱང་ཆུབ་སེམས་དཔས་རྒྱན་ལས་ཆོས་སྤྱོད་་་་་་

ངབུ་འི་བདག་ཉིད་ཀྱི་མདོ་དོན་དྲན་པ་ལ་བཞག་ནས་གཞན་གྱིས་མ་མྱངས་པའི་རྣམ་པ་ཐམས་ཅད་མཁྱེན་པ་ཉིད་གང་ཡིན་པ་དེ་མངོན་སུམ་དུ་བྱས་པ་དེ་རྒྱན་རྩོམ་པའི་བརྒྱུད་པའི་དགོས་པ་ཉིང་དགོས་ཡིན་ནོ། །ཉིང་་་་་་་དགོས་དངོས་ཀྱི་དགོས་པ་ལས། དངོས་ཀྱི་དགོས་པ་རྒྱན་ལས་བྱུང་བ་ནི་འབྲེལ་བའོ། །ཆོས་སྤྱོད་བཅུའི་བདག་ཉིད་ཀྱི་མདོ་དོན་རྣམས་བརྗོད་བྱ་ཡིན་ནོ། །ཚིག་དོན་ལ་སློབ་དཔོན་ལྟར་ན་བཞི་ལས། བརྗོད་བྱ་ནི།བཤད་པ་སྟེ་བསྟན་ཏོ། །གང་དུ་ན་བརྗོད་པར་བྱ་བ་ཉིད་དུའོ། །གང་ལས་ན་རྒྱལ་བའི་ཡུམ་རྒྱས་འབྲིང་བསྡུས་པ་གསུམ་པོ་འདི་ལས་སོ། །གང་གིས་ན་ཆོ་འཕྲུལ་རྣམ་པ་གསུམ་གྱི་སྒོ་ནས་འགྲོ་བ་མཐའ་དག་ལ་ཡུམ་་་དོནརྗེསསུ་སྟོན་པར་མཛད་པ་སངས་རྒྱས་བཅོམ་ལྡན་འདས་དེ་ཉིད་ཀྱིས་སོ། །གང་ན་རྣམ་པ་ཐམས་ཅད་མཁྱེན་པ་ཉིད་ནི་རྫོགས་པའི་སངས་རྒྱས་ཁོ་ནའི་རྒྱུད་ཀྱི་ལམ་ཡིན་ལ། དེ་དང་གཞན་མངོན་རྟོགས་བདུན་་་་་་་འཁོརདང་བཅས་པ་རྣམས་སོ། །མངོན་རྟོགས་གཞན་རྣམས་བརྗོད་བྱ་ཡིན་ན་རྣམ་མཁྱེན་གཅིག་པུ་སྨོས་པ་དང་འགལ་ལོ་ཞེ་ན། སྐྱོན་མེད་དེ། རྣམ་མཁྱེན་བརྗོད་བྱར་བསྟན་པས་མངོན་རྟོགས་གཞན་ཐམས་ཅད་་་་་་་བརྗོད་བྱར་ཉེ་བར་མཚོན་ཅིང་ལྷུར་ལེན་པ་ཡིན་པའི་ཕྱིར་རོ། །ཆོ་འཕྲུལ་གསུམ་གང་ཞེ་ན། སྐུ་རྫུ་འཕྲུལ་གྱི་ཆོ་འཕྲུལ་ནམ་མཁའ་ལ་འགྲོ་བ་ལ་སོགས་པས་དད་པར་བྱེད། ཐུགས་ཀུན་བརྗོད་པའི་ཆོ་འཕྲུལ་གྱིས་་་་་་་

༄ཚོ། །བསམ་པ་དང་བག་ལ་ཉལ་མཁྱེན་ནས་སྨིན་པར་མཛད། གསུང་རྗེས་སུ་བསྟན་པའི་ཆོ་འཕྲུལ་གྱིས་རྗེས་སུ་མཐུན་པའི་ཆོས་བསྟན་ནས་གྲོལ་བར་མཛད་པའོ། །མདོར་ན། ཡུམ་གསུམ་དང་འདི་ལས་་་་བསྟན་པའི་དོན་ཐམས་ཅད་ཆོས་ཅན། མངོན་རྟོགས་རྒྱན་གྱི་བརྗོད་བྱ་ཡིན་ཏེ། དེའི་བཤད་པར་བྱ་བ་ཡིན་པའི་ཕྱིར། འབྲེལ་བ་ནི། རྗོད་བྱེད་མངོན་རྟོགས་རྒྱན་ཆོས་ཅན། བརྗོད་བྱ་མངོན་རྟོགས་བརྒྱད་དང་་་་འབྲེལ་པ་ཡོད་དེ། ཁྱོད་དེ་སྒྲུབ་པར་བྱེད་པའི་ཐབས་དང་། དེ་ཁྱོད་ཀྱིས་བསྒྲུབ་པར་བྱ་བ་ཡིན་པའི་ཕྱིར། དེས་ན་རྗོད་བྱེད་རྒྱན་དང་། བརྗོད་བྱ་མངོན་རྟོགས་བརྒྱད་ཐབས་དང་ཐབས་ཀྱིས་བསྒྲུབ་པར་བྱ་བའི་་་་་་་ཚུལ་གྱིས་འབྲེལ་པ་ནི་འབྲེལ་པའོ། །ཉིང་དགོས་ནི། མཐོང་བས་ཏེ་མངོན་སུམ་བྱེད་པར་འགྱུར་རོ། །གང་ན། གཞན་ཕྱི་རོལ་པ་དང་དེ་ལས་ཅིག་ཤོས་ཆགས་བྲལ་ཉན་རང་དགྲ་བཅོམ་པ་དང་། སོགས་པ་ཉན་་ཐོས་དང་ཐེག་འབྲིང་སློབ་པ་རྣམས་ཀྱིས་མ་མྱངས་པའི་རྣམ་པ་ཐམས་ཅད་མཁྱེན་པ་ཉིད་དེའོ། །ངག་དོན། ཕྱི་རོལ་པ་དང་ཉན་རང་རྣམས་ཆོས་ཅན། ཁྱོད་ཀྱིས་ཐོས་བསམ་སྒོམ་གསུམ་ལས་བྱུང་བའི་ཤེས་རབ་སྐྱེ་་་་་་་བའི་རིམ་གྱིས་རྣམ་པ་ཐམས་ཅད་མཁྱེན་པ་ཉིད་དེ་མ་མྱངས་པ་ཡིན་ཏེ། རྣམ་མཁྱེན་ཡིད་བྱེད་དང་ལྡན་པས་ཆོས་ཐམས་ཅད་བདག་མེད་པ་ལ་གོམས་པར་མ་བྱས་པའི་ཕྱིར། གང་གིས་ན། རང་གཞན་གྱི་དོན་ཕུན་་་་་་་

སུམ་ཚོགས་པ་སྒྲུབ་པ་གཞན་ཅི་ལ་ཡངརག་མ་ལས་པར་རྫོགས་པའི་བྱང་ཆུབ་ཏུ་ཆས་པའི་བློ་ལྡན་བྱང་ཆུབ་སེམས་དཔའ་ཁོ་ནས་དངོས་སུའོ། །གང་ལ་བརྟེན་ནས་ན། རྒྱན་ལས་ཡུམ་གྱི་མདོའི་དོན་མ་ལུས་་པ་མངོན་་་་་་པར་རྟོགས་པ་བརྒྱད་ཀྱི་བདག་ཉིད་འཇུག་པའི་སྤྱོད་པ་བྱང་ཆུབ་ཀྱི་སེམས་དང་། དེ་དང་ལྡན་པའི་སྦྱིན་སོགས་ཕ་རོལ་ཏུ་ཕྱིན་པའི་ཆོས་སྤྱོད་བཅུ་སྒྲུབ་པའི་སྤྱོད་པ་ཉམས་སུ་མྱོང་བ་ཤིན་ཏུ་གསལ་བས་བཞག་པའི་ཛག་་་་་་་ཆགས་ལས་བྱུང་བའི་དྲན་པའི་ཤེས་པ་ལ་ལེགས་པར་བཞག་པ་ལ་བརྟེན་ནས་སོ། །ཇི་ལྟར་ན་ཆོས་དབྱིངས་ཀུན་ཏུ་འགྲོ་བ་རྟོགས་པའི་མཚན་ཉིད་ས་རབ་དགའ་དང་། སོགས་པ་ཆོས་དབྱིངས་མཆོག་གི་དོན་དུ་རྟོགས་་་་པས་དྲི་མ་མེད་པ། ཆོས་དབྱིངས་རྒྱུ་མཐུན་པའི་དོན་གྱི་མཆོག་ཏུ་རྟོགས་པ་ས་འོད་བྱེད་པ། ཆོས་དབྱིངས་ཡོངས་སུ་འཛིན་པ་མེད་པའི་དོན་དུ་རྟོགས་པ་ས་འོད་འཕྲོ་བ། ཆོས་དབྱིངས་རྒྱུད་ཐ་དད་མེད་པའི་དོན་དུ་་་་་་་རྟོགས་པ་ས་སྦྱངས་དཀའ་བ། ཆོས་དབྱིངས་ཉོན་མོངས་པ་དང་རྣམ་དག་མེད་པའི་དོན་དུ་རྟོགས་པ་ས་མངོན་དུ་གྱུར་པ། ཆོས་དབྱིངས་ཐ་དད་མེད་པའི་དོན་དུ་རྟོགས་པ་ས་རིང་དུ་སོང་བ། ཆོས་དབྱིངས་འཕེལ་་་་་་་འགྲིབ་མེད་པ་དང་རྣམ་པར་མི་རྟོག་པ་དང་ཞིང་ཡོངས་སུ་དག་པ་ལ་དབང་བའི་རྟེན་དུ་རྟོགས་པ་ས་མི་གཡོ་བ། ཆོས་དབྱིངས་ཡེ་ཤེས་ལ་དབང་བའི་རྟེན་དུ་རྟོགས་པ་ས་ལེགས་པའི་བློ་གྲོས་། ཆོས་དབྱིངས་ལས་ལ་་་་་་་

༄༅། །དབང་བའི་རྟེན་དུ་རྟོགས་པ་ས་ཆོས་ཀྱི་སྤྲིན་ཏེ། ས་བཅུ་རིམ་གྱིས་རྟོགས་པ་ལ་བརྟེན་ནས་སྤངས་རྟོགས་ཀྱི་རིགས་རྣམ་པ་ཐམས་ཅད་དོ། །མདོར་ན། གཞན་ཕྱི་རོལ་པ་དང་ཉན་རང་རྣམས་ཀྱིས་མ་་་་་་་མྱངས་པའི་རྣམ་མཁྱེན་དེ་རང་གཞན་གྱི་དོན་ཕུན་སུམ་ཆེནགས་པ་སྒྲུབ་པ་གཞན་ཅི་ལ་ཡང་རག་མ་ལས་པའི་བྱང་ཆུབ་སེམས་དཔས་རྒྱན་ལས་ཡུམ་དོན་རྟོགས་པ་དྲན་པ་ལ་བཞག་ནས་ས་བཅུ་རིམ་གྱིས་རྟོགས་ནས་མངོན་སུམ་་དུ་བྱས་པ་དེ་བསྟན་བཅོས་མངོན་རྟོགས་རྒྱན་གྱི་དགོས་པའི་ཡང་དགོས་པ་ཉིང་དགོས་ཡིན་ནོ། །ངག་དོན། རྒྱན་ལས་མདོ་དོན་རྟོགས་པ་དྲན་པ་ལ་བཞག་ནས་ས་བཅུ་རིམ་གྱིས་རྟོགས་ནས་རྣམ་མཁྱེན་མངོན་དུ་བྱས་པ་་དེ་ཆོས་ཅན། རྒྱན་གྱི་དགོས་པའི་ཡང་དགོས་པ་ཡིན་ཏེ། རང་རྒྱུ་རྒྱན་གྱི་དངོས་ཀྱི་དགོས་པ་ལས་བྱུང་བའི་འབྲས་བུ་ཡིན་པའི་ཕྱིར། དགོས་པ་ནི། མཐོང་བས་ཏེ་རྟོགས་པར་འགྱུར་རོ། །གང་གི་ཆེད་དུ་ན།ཉིང་དགོས་དེའི་ཕྱིར་ཏེ་ཆེད་དུའོ། །གང་ན། མངོན་པར་འདོད་པར་བྱ་བའི་ཡུམ་གྱི་མདའི་དོན་འཇུག་པའི་སྤྱོད་པ་བྱང་ཆུབ་ཀྱི་སེམས། སྒྲུབ་པའི་སྤྱོད་པ་ཕར་ཕྱིན་དྲུག །གྲུབ་པའི་སྤྱོད་པ་ཆོས་སྐུ་ཕྲིན་ལས་དང་་་་་་་བཅས་པའི་མཚན་ཉིད་རྣམས་སོ། །གང་གིས་ན། རྒྱན་གྱི་གདུལ་བྱ་བློ་ལྡན་རྣམས་ཀྱིས་སོ། །ཇི་ལྟར་ན་འབད་རྩོལ་མེད་པར་བདེ་བླག་ཏུའོ། །དེས་ན་རྒྱན་ལ་བརྟེན་ནས་རྒྱན་གྱི་གདུལ་བྱས་མདོ་དོན་བདེ་བླག་ཏུ་་་

རྟོགས་པའི་རྟོགས་པ་དེ་བསྟན་བཅོས་མངོན་རྟོགས་རྒྱན་རྩོམ་པའི་དངོས་ཀྱི་དགོས་པ་ཡིན་ནོ། །ངག་དོན་ནི། བསྟན་བཅོས་མངོན་རྟོགས་རྒྱན་ཆོས་ཅན། ཁྱོད་རྩོམ་པ་ལ་དགོས་པ་ཡོད་པ་ཡིན་ཏེ། ཁྱོད་ཐོས་པ་ལ་་བརྟེན་ནས་ཁྱོད་ཀྱི་གདུལ་བྱ་བློ་ལྡན་རྣམས་ཀྱིས་མདོ་དོན་བདེ་བླག་ཏུ་རྟོགས་པར་འགྱུར་བའི་ཕྱིར། དགོས་པ་དེ་ལྡན་གྱི་བསྟན་བཅོས་དངོས་ལ། རྒྱས་པ་ལ་དད་པའི་དོན་དུ་ཡུམ་བརྒྱད་དུ་ཕྱེ་ནས་བསྟན། བར་པ་ལ་དད་པའི་དོན་དུ་ཡུམ་དྲུག་ཏུ་བསྡུས་ནས་བསྟན། བསྡུས་པ་ལ་དད་པའི་དོན་དུ་ཡུམ་གསུམ་དུ་བསྡུས་ནས་བསྟན་པའོ། །དང་པོ་ལ་བསྡུས་དོན་ལུས་རྣམ་གཞག །ཛིག་དོན་ཡན་ལག་རྒྱས་བཤད་གཉིས། དང་པོ་ལ་་དགོས་པའི་སྒོ་ནས་མཚམས་སྦྱར། དགོས་ལྡན་ལུས་བཤད། བཤད་པའི་བསྡུས་དོན་བསྟན། ལུས་རྒྱས་པར་མ་བཀྲོལ་བའི་རྒྱུ་མཚན་ནོ། །དང་པོ་ནི། བྱམས་པ་མགོན་པོ་ཆོས་ཅན། ཉིད་ཀྱིས་བརྗོད་བྱ་་་་་་་དགོས་འབྲེལ་བཞི་བསླད་ནས་དེའི་རྗེས་སུ་ཚིག་ལེའུར་བྱས་པ་བཅོ་ལྔས་མདོ་དང་རྒྱས་པར་བསྟན་པའི་སྒོ་ནས་ཡུམ་གྱི་ལུས་རྣམ་གཞག་གསུངས་པ་ལ་རྒྱུ་མཚན་དང་དགོས་པ་ཡོད་དེ། ཡུམ་གྱི་ལུས་རྣམ་གཞག་ལ་བརྟེན་་་་་ནས་གདུལ་བྱ་ཉན་པ་ཏྲེ་རྣམས་ཀྱིས་ཡན་ལག་རྒྱས་བཤད་རྣམས་བདེ་བླག་ཏུ་རྟོགས་པར་བྱ་བའི་ཕྱིར་དང་། འཆད་པ་པོ་རྣམས་ཀྱིས་བསྟན་བཅོས་ཀྱི་དོན་ལུས་རྣམ་གཞག་རྣམ་པར་དབྱེ་བ་བྱས་པ་ཡང་བཤད་པ་བྱ་སླ་བར་

༄ཚོ། །གཟིགས་ནས་དེ་ལྟར་གསུངས་པའི་ཕྱིར། རྒྱན་གྱི་ལུས་རྣམ་གཞག་ཆོས་ཅན། ཁྱོད་ལ་བརྟེན་ནས་འཆད་པ་པོས་ཡན་ལག་རྒྱས་བཤད་བཤད་སླ་བ་ཡིན་ཏེ། ཁྱོད་ལ་བརྟེན་ནས་འཆད་པ་པོས་ཡན་་་་་་་ལག་རྒྱས་བཤད་མ་འཛིངས་པར་ཤེས་པ་ཉིད་ཀྱིས་སོ། །གཉིས་པ་ལ་མདོར་བསྟན། རྒྱས་བཤད་གཉིས། དང་པོ་ནི། བཤད་དོ། །གང་ན། གཞུང་ལམ་འབྲས་བུའི་ཡུམ་ནིའོ། །གང་གི་སྒོ་ནས་ན།དངོས་པོ་བརྒྱད་དུ་ཕྱེ་བའི་སྒོ་ནས་སོ། །ཇི་ལྟར་ན། ཡང་དག་པར་ཕྱིན་ཅི་མ་ལོག་པར་རོ། །གང་གིས་ན། བྱམས་པ་མགོན་པོས་སོ། །གང་གི་དོན་དུ་ན། རྒྱས་པ་ལ་དད་པའི་གདུལ་བྱའི་དོན་དུའོ། །ངག་་དོན་ནི། བྱམས་མགོན་ཆོས་ཅན། ཡུམ་དངོས་པོ་བརྒྱད་ཀྱི་སྒོ་ནས་ཡང་དག་པར་བཤད་དེ། ཡུམ་སྐབས་བརྒྱད་ཀྱི་སྒོ་ནས་ཕྱིན་ཅི་མ་ལོག་པར་བསྟན་པའི་ཕྱིར། དངོས་པོ་བརྒྱད་གང་ཞེ་ན། དང་པོར་རྣམ་་་་་་་མཁྱེན་།་ དེ་ནས་ལམ་ཤེས། དེ་ནས་ཐམས་ཅད་ཤེས་པ། དེ་ནས་རྣམ་རྫོགས་སྦྱོར་བ། དེ་ནས་རྩེ་མོར་ཕྱིན་པའི་སྦྱོར་བ། དེ་ནས་མཐར་གྱིས་པའི་སྦྱོར་བ། དེ་ནས་སྐད་ཅིག་མ་གཅིག་ལ་མངོན་པར་རྫོགས་་་་པར་བྱང་ཆུབ་པའི་རྒྱུ་སྐད་ཅིག་མའི་སྦྱོར་བ། དེ་ནས་ཆོས་ཀྱི་སྐུ་བསྟན་ཏེ། དེ་ལྟར་རྣམ་པ་བརྒྱད་དོ། །བརྒྱད་པོ་ཇི་ལྟར་བཤད་ཅེ་ན། གཉིས་པ་ལ་བརྒྱད་ལས་རྣམ་མཁྱེན་ནི། བཤད་དོ། །གང་ན། ཡུམ་་་

ཐུབ་པའི་རྣམ་པ་ཐམས་ཅད་མཁྱེན་པ་ཉིད་དོ། །གང་གིས་ན། བྱམས་པས་སོ། །གང་གི་སྒོ་ནས་ན། དང་པོར་སེམས་བསྐྱེད་དང་། དེ་ནས་གདམས་ངག་དང་། དེ་ནས་ངེས་འབྱེད་ཆ་མཐུན་དང་། དེ་ནས་་་སྒྲུབ་པའི་རྟེན་དང་། དེ་ནས་སྒྲུབ་པའི་དམིགས་པ་དང་། དེ་ནས་སྒྲུབ་པའི་ཆེད་དུ་བྱ་བ་དང་། དེ་ནས་གོ་ཆའི་སྒྲུབ་པ། དེ་ནས་འཇུག་པའི་སྒྲུབ་པ། དེ་ནས་ཚོགས་ཀྱི་སྒྲུབ་པ། དེ་ནས་ངེས་འབྱུང་སྒྲུབ་པ་སྟེ་་་་་རྣམ་པ་བཅུའི་སྒོ་ནས་ཡང་དག་པར་རོ། །ངག་དོན། བྱམས་མགོན་ཆོས་ཅན། ཡུམ་རྣམ་མཁྱེན་དེ་དངོས་པོ་བཅུའི་སྒོ་ནས་ཡང་དག་པར་བཤད་དེ། དེ་གདུལ་བྱ་དབང་རྟུལ་ལ་སེམས་བསྐྱེད་ནས་ངེས་འབྱུང་སྒྲུབ་་་་་པའི་བར་རྒྱས་པར་བཤད་པའི་སྒོ་ནས་ཕྱིན་ཅི་མ་ལོག་པར་བསྟན་པའི་ཕྱིར། ལམ་ཤེས་ནི། བཤད་དོ། །གང་ན་བྱང་ཆུབ་སེམས་དཔའ་ལམ་གསུམ་གྱི་གནས་ལུགས་ལ་མཁས་པ་རྣམས་ཀྱི་ལམ་ཤེས་ཉིད་ནིའོ། །གང་གི་སྒོ་ནས་ན། མོག་མོག་པོར་བྱེད་པ་ལ་སོགས་པ་ཡན་ལག་དང་། སློབ་མ་ཉན་ཐོས་དང་བསེ་རུ་རང་སངས་རྒྱས་ཀྱི་ལམ་དང་། འདི་ཕྱིའི་ཡོན་ཏན་གྱི་སྒོ་ནས་ཕན་ཡོན་ཆེ་བ་མཐོང་ལམ་དང་། བྱེད་པ་དང་།མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་དང་། མོས་པའི་ཕན་ཡོན་བསྟོད་བཀུར་བསྔགས་པ་དང་། བསྔོ་བ་ཡིད་ལ་བྱེད་པ་བླ་ན་མེད་པའི་སྒོམ་ལམ་དང་། རྗེས་སུ་ཡི་རང་ཡིད་ལ་བྱེད་པ་བླ་ན་མེད་པའི་སྒོམ་་་་

༄ཚོ། །ལམ་དང་། སྒྲུབ་པ་སྒོམ་ལམ་དང་། རྣམ་དག་སྒོམ་ལམ་སྟེ་དངོས་པོ་བཅུ་གཅིག་པོ་དེ་འདྲའི་སྒོ་ནས་སྟེ། ཇི་སྟེ་ན་ཡང་དག་པར་རོ། །ངག་དོན་སྔར་གྱིས་རིགས་འགྲེའོ། །གཞི་ཤེས་ནི། བཤད་དོ་།་ །གང་ན་ཡུམ་ཀུན་ཤེས་ཉིད་ནིའོ། །གང་གི་སྒོ་ནས་ན། དང་པོར་སྲིད་ཞི་ལ་མི་གནས་པའི་གཞི་ཤེས་དང་། དེ་ནས་རིང་བ་དང་ཉེ་བའི་གཞི་ཤེས་དང་། དེ་ནས་མི་མཐུན་ཕྱོགས་དང་། དེ་ནས་གཉེན་པོའི་ཕྱོགས་དང་། དེ་ནས་སྦྱོར་བ་དང་། དེ་ནས་མཉམ་ཉིད་དང་། དེ་ནས་ཉན་ཐོས་དང་། སོགས་པར་རང་སངས་རྒྱས་དང་། བྱང་སེམས་ཀྱིས་མཐོང་ལམ་བསྟན་པ་སྟེ་དངོས་པོ་དགུ་པོ་དེ་འདྲའི་སྒོ་ནས་ཡང་དག་་་་་པར་རོ། །རྣམ་རྫོགས་སྦྱོར་བ་ནི། བཤད་དོ། །གང་ན་རྣམ་པ་ཀུན་མངོན་པར་རྫོགས་པར་རྟོགས་པ་འཐོབ་པའི་རྒྱུ་ཡུམ་རྣམ་རྫོགས་སྦྱོར་བ་ནིའོ། །གང་གི་སྒོ་ནས་ན། དང་པོ་རྣམ་པ་དང་། དེ་ནས་སྦྱོར་བ་་་་་་དང་་།་ དེ་ནས་བཅས་པ་སྦོར་བ་པོ་དང་། དེ་ནས་ཡོན་ཏན་དང་། དེ་ནས་སྨྱོན་དང་། དེ་ནས་མཚན་ཉིད་དང་། དེ་ནས་ཐར་པ་ཆ་མཐུན་དང་། དེ་ནས་ངེས་འབྱེད་ཆ་མཐུན་དང་། དེ་ནས་སློབ་པ་ཕྱིར་མི་་་་་་ལྡོག་པའི་ཚོགས་དང་། རྡེ་ནས་སྲིད་ཞི་མཉམ་ཉིད་ཀྱི་སྦྱོར་བ། དེ་ནས་ཞིང་དོག་པའི་སྦྱོར་བ། དེ་ནས་ཐབས་ལ་མཁས་པའི་སྦྱོར་བ་བསྟན་པ་སྟེ་དངོས་པོ་བཅུ་གཅིག་གི་སྒོ་ནས་ཡང་དག་པར་རོ། །རྩེ་སྤྱོར་ནི།

བཤད་དོ། །གང་ན་ཡུམ་རྩེ་མོའི་སྤོར་བ་ནིའོ། །གང་གི་སྩོ་ནས་ན། དང་པོར་དྲོད་ཀྱི་རྩེ་སྦོར་རྟགས་དང་བཅས་པ་དང་། དེ་ནས་རྩེ་མོའི་རྩེ་སྦྱོར་རྣམ་འཕེལ་དང་བཅས་པ། དེ་ནས་བཟོད་པའི་རྩེ་སྦྱོར་བརྟན་པ་་་་་དང་བཅས་པ། དེ་ནས་ཆོས་མཚོརྒེ་རྩེ་སྦྱོར་སེམས་ཀུན་ཏུ་གནས་པ་དང་བཅས་པ། དེ་ནས་མཐོང་ལམ་རྩེ་སྦྱོར་རྣམ་པར་རྟོག་པ་བཞིའི་གཉེན་པོ་དང་བཅས་པ། དེ་ནས་སྒོམ་ལམ་རྩེ་སྦྱོར་རྣམ་པར་རྟོག་པ་བཞིའི་་་་་་་གཉེན་པོ་དང་བཅས་པ། དེ་ནས་བར་ཆད་མེད་པའི་རྩེ་སྦྱོར་ལོག་སྒྲུབ་དང་བཅས་པ་བསྟན་པ་སྟེ་དངོས་པོ་བརྒྱད་ཀྱི་སྒོ་ནས་ཡང་དག་པར་རོ། །མཐར་གྱིས་པ་ནི། བཤད་དོ། །གང་ན་ཡུམ་མཐར་གྱིས་པའི་སྦྱོར་བ་ནིའོ་།་ །གང་གི་སྒོ་ནས་ན་གསུམ་དང་བཅུ་སྟེ་དངོས་པོ་བཅུ་གསུམ་གྱི་སྒོ་ནས་ཡང་དག་པར་རོ། །སྐད་ཅིག་མའི་སྦྱོར་བ་ནི། བཤད་དོ། །གང་ན། ཡུམ་སྐད་ཅིག་མའི་སྦྱོར་བ་ནིའོ། །གང་གི་སྒོ་ནས་ན་ངོ་བོ་་་་་གཅིག་ལ་མཚན་ཉིད་དེ་ལྡོག་པ་མི་འདྲ་བ་ཉིད་ཀྱི་སྒོ་ནས་རྣམ་པ་བཞི་སྟེ་དངོས་པོ་བཞིའི་སྒོ་ནས་ཡང་དག་པར་རོ། །ཆོས་སྐུ་ནི། བརྗོད་དོ། །གང་ན་ཡུམ་ཆོས་སྐུ་ནིའོ། །གང་གི་སྒོ་ནས་ན། དང་པོར་ངོ་བོ་ཉིད་་་ཀྱི་སྐུ་ཡོན་ཏན་དང་བཅས་པ་དང་། དེ་ནས་ལོངས་སྤྱོད་རྫོགས་པའི་སྐུ་མཚན་དཔེ་དང་བཅས་པ་དང་། ལོངས་སྤྱོད་རྫོགས་པའི་སྐུ་མཚན་དཔེ་དང་བཅས་པ་དེ་བཞིན་དུ་དེ་ལས་གཞན་པ་སྤྲུལ་སྐུ་མཚན་དཔེ་དང་བཅས་་་་

༄༅། །པ་དང་། དེ་ནས་མཛད་པ་དང་བཅས་པའི་དངོས།་པོ་རྣམ་པ་བཞིའི་སྒོ་ནས་ཡང་དག་པར་རོ། །གསུམ་པ་ནི། ལུས་རྣམ་གཞག་ལ་ཚིགས་བཅད་བཅོ་ལྔ་ཡོད་པ་དེ་ལ་དེའི་ནང་ནས་ཤེས་ནས་བརྒྱད་ཀྱི་་་་་བར་ཚིག་ལེའུར་བྱས་པ་དང་པོ་གཉིས་ཆོས་ཅན། ཁྱོད་ཀྱིས་ཡུམ་གྱི་ལུས་མདོར་བསྟན་པ་ཡིན་ཏེ། ཁྱོད་ཀྱིས་ཡུམ་གྱི་ལུས་དངོས་པོ་བརྒྱད་དུ་བསྡུས་ནས་དོན་བདུན་ཅུའི་དང་པོར་བསྟན་པའི་ཕྱིར། སེམས་བསྐྱེད་་་་་་་ནས་བརྗོད་ཀྱི་བར་ཚིག་ལེའུར་བྱས་པ་བཅུ་གསུམ་ཆོས་ཅན། ཁྱོད་ཀྱིས་ཡུམ་གྱི་ལུས་རྒྱས་པར་བཤད་དེ། ཁྱོད་ཀྱིས་དངོས་པོ་བརྒྱད་ཀྱི་དོན་དོན་བདུན་ཅུར་བསྡུས་ནས་དངོས་སུ་བསྟན་པའི་ཕྱིར། ཤེས་ནས་བརྒྱད་་་་ཀྱི་བར་ཚིག་ལེའུར་བྱས་པ་བཅོ་ལྔ་ཆོས་ཅན། ཁྱོད་ཀྱིས་ཡུམ་གྱི་ལུས་ལེགས་པར་བཤད་པ་ཡིན་ཏེ། ཁྱོད་ཀྱིས་ཡུམ་གྱི་ལུས་བསྡུས་པ་དང་རྒྱས་པ་གཉིས་ཀྱི་སྒོ་ནས་ཡང་དག་པར་བཤད་པའི་ཕྱིར། བཞི་པ་ནི།འགྲེལ་ཆུང་དོན་གསལ་རྩོམ་མཁན་གྱི་སློབ་དཔོན་སེངྒེ་བཟང་པོ་ཆོས་ཅན། ཉིད་ཀྱི་འགྲེལ་ཆུང་འདིར་ཡན་ལག་རྒྱས་བཤད་ཀྱི་གོང་དུ་བསྡུས་དོན་ལུས་རྣམ་གཞག་གི་ཚིག་ལེའུར་བྱས་པ་རྣམས་རྣམ་པར་མ་བཀྲོལ་བ་ལ་རྒྱུ་མཚན་ཡོད་དེ། ཡན་ལག་རྒྱས་བཤད་ཀྱི་ཚིག་ལེའུར་བྱས་པ་དེ་དག་རྣམ་པར་བཤད་པས་ལུས་རྣམ་གཞག་གི་ཚིག་ལེའུར་བྱས་པ་བཤད་པར་བསམས་ཤིང་ཡན་ལག་རྒྱས་བཤད་ཀྱི་འགྲེལ་པ་དང་ཟློས་པའི་ཉེས་པར་འགྱུར་

དུ་དོགས་ནས་འགྲེལ་ཆུང་འདིར་ཡན་ལག་རྒྱས་བཤད་ཀྱི་གོང་དུ་ལུས་རྣམ་གཞག་གི་ཚིག་ལེའུར་བྱས་པ་རྒྱས་པར་མ་བཀྲོལ་བའི་ཕྱིར། བསྟན་བཅོས་མངོན་རྟོགས་རྒྱན་མཛད་པ་པོ་བྱམས་པ་ཉིད་ཀྱིས། སེམས་བསྐྱེད་་་པ་ནི་གཞན་དོན་ཕྱིར། །ཞེས་བྱ་བ་ལ་སོགས་པ་འཆད་པར་འགྱུར་བའི་ཡན་ལག་རྒྱས་བཤད་ཀྱི་བསྟན་བཅོས་མཐའ་དག་ཆོས་ཅན། ཁྱོད་རྒྱས་པར་བཤད་ན་རྒྱན་གྱི་ལུས་རྣམ་གཞག་བཤད་པ་ཡིན་ཏེ། ཁྱོད་ཀྱིས་་་་་་་རྒྱན་གྱི་ལུས་རྣམ་གཞག་དེ་རྒྱས་པར་འཆད་པས་སོ། །སློབ་དཔོན་གྱི་འདི་ནི་དཔྱད་ན་ཤིན་ཏུ་རིགས་པར་སྣང་ངོ་། །གཉིས་པ་ལ། ཡུལ་མཁྱེན་པ་གསུམ། རྒྱུ་སྦྱོར་བ་བཞི། འབྲས་བུ་ཆོས་སྐུ་དང་གསུམ།དང་པོ་ལ། འབྲས་བུ་ཐུན་མོང་མ་ཡིན་པ་རྣམ་མཁྱེན། རྒྱུ་ཐུན་མོང་མ་ཡིན་པ་ལམ་ཤེས། བླང་དོར་ཐུན་མོང་མ་ཡིན་པ་གཞི་ཤེས་སོ། །དང་པོ་ལ་རྒྱུ་མཚན་གྱི་སྒོ་ནས་མཚམས་སྦྱར། མཚོན་བྱེད་ཀྱི་སྒོ་ནས་རྒྱས་་པར་བཤད། སྐབས་ཀྱི་སྒོ་ནས་འཇུག་བསྡ་བ་དང་གསུམ། དང་པོ་ནི། འདི་ནས་སྐབས་དང་པོའི་མགོ་བཟུང་བ་ཡིན་ལ། དེ་ལ་མཚམས་སྦྱོར་གྱི་ཚིག་དངོས་ཤུགས་ལ་ཐོབ་པ་སོ་ལྔ་ཡོད་ལ། འདི་རྣམ་མཁྱེན་་་་་་་དང་པོར་སྟོན་པའི་རྒྱུ་མཚན་གྱི་སྒོ་ནས་སྤྱིའི་ཤཱཚམས་སྦྱོར་ཡིན་པས། བཤད་པར་བཞེད་དོ། །གང་ན་རྣམ་པ་ཐམས་ཅད་མཁྱེན་པ་ཉིད་དེའོ། །གང་གི་སྒོ་ནས་ན་རྣམ་མཁྱེན་བརྗོད་བྱར་བསྡུས་པའི་ཚིག་ལེའུར་བྱས་པ་

༄༅། །སེམས་བསྐྱེད་པ་དང་གདམས་ངག་དང་ནས། ཐུབ་པའི་རྣམ་ཀུན་མཁྱེན་པ་ཉིད། །ཅེས་པའི་བར་རྒྱས་པར་བཤད་པའི་སྒོ་ནས་སོ། །དུས་ནམ་གྱི་ཚེ་ན་གོང་དུ་བཤད་པ་དེ་ལྟར་བསྡུས་པའི་དོན་ལུས་་་་་་་རྣམ་གཞག་ཀུན་བསྟན་ནས་དེའི་རྗེས་སུའོ། །སྐབས་གང་དུ་ན། སྐབས་བརྒྱད་ཀྱི་ནང་ནས་དང་པོར་རོ། །དེའི་རྒྱུ་མཚན། འདས་པའི་དེ་བཞིན་གཤེགས་པའི་རྗེས་སུ་བྱང་ཆུབ་ཐོབ་པར་འདོད་པའི་བྱང་ཆུབ་་་་་་་སེམས་དཔའ་ཆེན་པོ་རྣམས་ཀྱི་ཆེད་དུ་གཉེར་བྱའི་འབྲས་བུ་ཡིན་པའི་ཕྱིར། དེས་ཐོབ་པར་བྱ་དགོས་པས་སོ། །ངག་དོན་ནི། འབྲས་བུ་རྣམ་པ་ཐམས་ཅད་མཁྱེན་པ་ཆོས་ཅན། ཁྱོད་སྐབས་བརྒྱད་ཀྱི་ནང་ནས་དང་་་པོར་བཤད་པ་ལ་རྒྱུ་མཚན་ཡོད་དེ། ཁྱོད་བྱང་སེམས་ཆེན་པོས་ཐོབ་པར་བྱ་དགོས་པའི་རྒྱུ་མཚན་གྱིས་སྐབས་བརྒྱད་ཀྱི་ནང་ནས་དང་པོར་བཤད་པའི་ཕྱིར། བྱང་སེམས་ཆེན་པོས་ཐོབ་པར་བྱ་དགོས་ཏེ། དེའི་ཆེད་དུ་་་་གཉེར་བྱའི་འབྲས་བུ་ཡིན་པའི་ཕྱིར། རྣམ་པ་ཐམས་ཅད་མཁྱེན་པའི་མཚན་ཉིད། རྣམ་པ་ཐམས་ཅད་རང་བཞིན་མ་དམིགས་པར་མངོན་སུམ་རྟོགས་པའི་དོན་གཉིས་མཐར་ཕྱིན་པ། ས་མཚམས་རྫོགས་པའི་སངས་་་་་་རྒྱས་ཀྱི་ས་ཁོ་ན་ན་ཡོད། དེ་མཚོན་བྱེད་ཀྱི་ཆོས་བཅུ་པོ་གང་ཞེ་ན། གཉིས་པ་ལ་ལམ་གྱི་རྟེན་སེམས་བསྐྱེད། དག་བྱེད་གདམས་ངག །སྦྱོར་བ་ངེས་འབྱེད་ཆ་མཐུན། རྒྱུ་རིགས། ཡུལ་དམིགས་པ། འབྲས་་

བུ་ཆེད་དུ་བྱ་བ། ལམ་རང་གི་ངོ་བོ་སྒྲུབ་པ་དང་བདུན། དང་པོ་ལ་མཚན་ཉིད། དམིགས་ཡུལ། རབ་དབྱེ། ས་མཚམས་སྦྱར་བ་དང་བཞི། དང་པོ་ནི། སེམས་བསྐྱེད་པ་ནི་གཞན་དོན་ཕྱིར། །ཡང་དག་་་་རྫོགས་པའི་བྱང་ཆུབ་འདོད། །ཅེས་གསུངས་པ་ལ་གསུམ་ལས། མཚམས་སྦྱར་བ་ནི། རྣམ་མཁྱེན་མཚོན་བྱེད་ཀྱི་ཆོས་དེ་ཡང་སེམས་བསྐྱེད་པ་ལ་སོགས་པ་བཅུ་ལས་དང་པོའི་སེམས་བསྐྱེད་པ་རང་གི་ངོ་བོ་གང་ལ་་་་་་དམིགས་པའི་ཡུལ་དང་བཅས་པ་འཆད་དོ། །དེའི་རྒྱུ་མཚན་སྟོང་ཉིད་སྙིང་རྗེའི་སྙིང་པོ་ཅན་གྱི་སེམས་བསྐྱེད་པ་ནི་རྒྱལ་བ་སྲས་དང་བཅས་པའི་ཡོན་ཏན་ཕུན་སུམ་ཚོགས་པའི་ལོ་ཏོག་དང་པོར་སྐྱེ་བ་ལ་ས་བོན། བར་དུ་་་་སྤེལ་བ་ལ་ཆུ། མཐར་ལོངས་སྤྱོད་པ་ལ་སྨིན་པ་ལྟ་བུར་གྱུར་པའི་རྒྱུ་མཚན་གྱིས་སོ། །དོན་དངོས་ནི། རང་ཉིད་རྫོགས་པའི་སངས་རྒྱས་སུ་གྲུབ་ནས་གཞན་དོན་གྱི་ཆེད་དུ་གདུལ་བྱའི་སྐལ་པ་ཇི་ལྟ་བ་བཞིན་དུ་འབད་་་་པར་བྱའོ་སྙམ་པའི་འདུན་པ་དང་མཚུངས་ལྡན་གྱི་དཀར་པོ་ཡིད་ཤེས་མཚན་གཞི། ཐེག་ཆེན་གྱི་ཀུན་རྫོབ་སེམས་བསྐྱེད་དུ་མཚོན། གཞན་དོན་གྱི་ཕྱིར་ཏེ་ཆེད་དུ་རྫོགས་པའི་བྱང་ཆུབ་ལ་དམིགས་པའི་འདོད་པ་དང་་་་་་་མཚུངས་ལྡན་གྱི་གཙོ་བོ་རྣམ་རིག་ཡིན་ལ། དབྱེ་ན། གཞན་དོན་གྱི་ཆེད་དུ་རྫོགས་པའི་བྱང་ཆུབ་ལ་དམིགས་པའི་འདོད་པ་དང་མཚུངས་ལྡན་གང་ཞིག །བསམ་པ་གཙོ་བོར་གྱུར་པ་ཐེག་ཆེན་གྱི་སྨོན་པ་སེམས་བསྐྱེད།

༄༅། །གཞན་དོན་ཆེད་དུ་རྫོགས་པའི་བྱང་ཆུབ་ལ་དམིགས་པའི་འདུན་པ་དང་མཚུངས་ལྡན་ནམ། རྒྱུ་དེ་ལྟ་བུའི་འདུན་པ་ལས་བྱུང་བའི་གཙོ་བོ་རྣམ་རིག་གང་ཞིག །སྦྱོར་བ་གཙོ་བོར་གྱུར་པ་ཐེག་ཆེན་གྱི་འཇུག་་་པ་སེམས་བསྐྱེད་ཡིན་ལ། ས་མཚམས་དང་པོའི་མ་མཐའ་ལམ་མ་ཞུགས་ཀྱི་རྒྱུད་ལའང་ཡོད་ལ། ཡ་མཐའ་ས་བཅུ་རྒྱུན་མཐའ་མན་ཆད་ན་ཡོད། རྒྱུན་མཐའ་ན་མེད། གཉིས་པ་ཐེག་ཆེན་ཚོགས་ལམ་ནས་ས་བཅུ་་་་རྒྱུན་མཐའི་བར་ན་ཡོད། བསམ་བས་སྨོན་པར་བྱེད། སྤྱོར་བས་འཇུག་པར་བྱེད་པར་གཞི་མཐུན་སྲིད་དོ། །མཚུངས་ལྡན་ནི། གྲོགས་འདུན་པ་དང་། དམིགས་པ་གཞན་དོན་དང་རྫོགས་པའི་བྱང་ཆུབ་ལ་་་་་་་དམིགས་པར་མཚུངས། རྣམ་པ་གཞན་དོན་དང་རྫོགས་པའི་བྱང་ཆུབ་ཀྱི་རྣམ་པ་སྣང་བར་མཚུངས། དུས་གཅིག་གྲུབ་དུས་ན་གཅིག་གྲུབ་པར་མཚུངས། རྟེན་སྙིང་རྗེ་ཚོགས་པ་གཅིག་ལས་སྐྱེ་བར་མཚུངས། ངོ་བོ་་་་གཙོ་སེམས་གཅིག་ལས་མེད་པ་བཞིན་དུ་གྲོགས་འདུན་པ་ཡང་གཅིག་ལས་མེད་པར་མཚུངས་པའོ། །བརྒལ་ལན་ལ་རྒོལ་བ་ནི། ཡང་དག་པར་རྫོགས་པའི་བྱང་ཆུབ་འདོད་པ་དེ་ཆོས་ཅན། སེམས་བསྐྱེད་མ་ཡིན་པར་ཐལ་།་ ཁྱོད་རྫོགས་པའི་བྱང་ཆུབ་དེ་དོན་དུ་གཉེར་རྨེ་དགེ་བའི་ཆོས་བྱང་ཆུབ་ལ་འདུན་པ་སེམས་ལས་བྱུང་བ་ཡིན་ལ། སེམས་བསྐྱེད་པ་ནི་ཡུལ་ཁྱད་པར་དུ་འཕགས་པ་གཞན་དོན་དང་བྱང་ཆུབ་ལ་དམིགས་པར་སྣང་བ་་

ཅན་དུ་འབྱུང་བའི་སེམས་ཡིན་པའི་ཕྱིར་ཞེ་ན། ལན་ནི། རྫོགས་པའི་བྱང་ཆུབ་འདོད་ཅེས་པའི་སྦས་དངོས་ཟིན་གྱི་འདོད་པའི་མིང་ཅན་དེ་སེམས་བྱུང་འདུན་པ་དངོས་ཡིན་ན། སེམས་བྱུང་སེམས་བསྐྱེད་ཀྱི་མཚན་ཉིད་དུ་བཀོད་པའི་ཉེས་པ་ཡོད་པ་བདེན་མོད། འོན་ཀྱང་སེམས་བསྐྱེད་ཀྱི་མཚན་ཉིད་སྟོན་པའི་སྐབས་འེདིར་འདུན་པའི་མིང་གིས་སེམས་བསྐྱེད་ལ་བཏགས་པ་ཡིན་པས། སེམས་བྱུང་སེམས་བསྐྱེད་ཀྱི་མཚན་ཉིད་དུ་བཀོད་་་པའི་ཉེས་པ་མེད་དོ། །དེ་ལ་རྒྱུ་འདུན་པའི་མིང་གིས་འབྲས་བུ་སེམས་བསྐྱེད་ལ་བཏགས་པ་དང་། གྲོགས་འདུན་པའི་མིང་གིས་གྲོགས་ཅན་སེམས་བསྐྱེད་ལ་བཏགས་པ་གཉིས། དང་པོ་ནི། རྒྱུ་འདུན་པའི་མིང་་་་་་་གིས་འབྲས་བུ་སེམས་བསྐྱེད་ལ་བཏགས་ནས་བསྟན་པ་ཡིན་ཏེ། འདོགས་པའི་རྒྱུ་མཚན། དགེ་བའི་ཆོས་བྱང་ཆུབ་ལ་འདུན་པའི་ངོ་བོ་བྱང་ཆུབ་དོན་གཉེར་ཡོད་ན་འབྲས་བུ་བྱང་ཆུབ་ཀྱི་སེམས་བསྐྱེད་སྐྱེ་བའི་རྒྱུ་མཚན་་་་གྱིས་སོ། །དགོས་པ་ནི། དེ་ལྟར་བསྟན་བས་རྒྱུ་བྱང་ཆུབ་དོན་གཉེར་གྱི་འདུན་པ་ལས་བྱང་ཆུབ་དོན་དུ་གཉེར་བའི་བྱང་ཆུབ་སེམས་དཔའི་དགེ་བའི་ཆོས་འབྲས་བུ་སེམས་བསྐྱེད་ཐམས་ཅད་འཕེལ་བར་ཤེས་པའི་ཕྱིར།དངོས་ལ་གནོད་བྱེད་ནི་དེའི་རྒྱུ་ཡིན་པའི་ཕྱིར་རོ། །ངག་དོན་ནི། བྱམས་མགོན་ཆོས་ཅན། ཡང་དག་རྫོགས་པའི་བྱང་ཆུབ་འདོད་ཅེས་པའི་སྒྲས་དངོས་ཟིན་གྱི་འདོད་པའི་མིང་ཅན་དེ་སེམས་བྱུང་འདུན་པ་ཡིན་པའི་རྒྱུ་་་

༄༅། །མཚན་གྱིས་སེམས་བྱུང་སེམས་བསྐྱེད་ཀྱི་མཚན་ཉིད་དུ་བཀོད་པའི་ཉེས་པ་ཡོད་པ་མ་ཡིན་ཏེ། དེ་འདོད་པའི་མིང་གིས་སེམས་བསྐྱེད་ལ་བཏགས་པ་ཡིན་པས་སོ། །བྱང་སེམས་ཆེན་པོའི་སེམས་བསྐྱེད་་་་་་་ཆོས་ཅན། ཁྱོད་ལ་རང་རྒྱུ་རྫོགས་པའི་བྱང་ཆུབ་དོན་གཉེར་གྱི་འདུན་པའི་མིང་གིས་བཏགས་ནས་བསྟན་པ་ལ་རྒྱུ་མཚན་ཡོད་པ་ཡིན་ཏེ། དེ་ཡོད་ན་ཁྱོད་སྐྱེ་བའི་རྒྱུ་མཚན་གྱིས་ཁྱོད་ལ་དེའི་མིང་གིས་བཏགས་ནས་བསྟན་་པའི་ཕྱིར། ཆོས་ཅན། ཁྱོད་ལ་དེའི་མིང་གིས་བཏགས་ནས་བསྟན་པ་ལ་དགོས་པ་ཡོད་དེ། དེ་ལྟར་བསྟན་པས་ཁྱོད་དེ་ལས་འཕེལ་བར་ཤེས་པའི་ཕྱིར། ཆོས་ཅན། ཁྱོད་དེ་དངོས་མ་ཡིན་ཏེ། ཁྱོད་དེའི་འབྲས་བུ་ཡིན་པའི་ཕྱིར། གཉིས་པ་ནི། གཞན་མིང་གིས་འདོགས་ཚུལ་རྣམ་གྲངས་གཅིག་ཏུ་ན་གྲོགས་སྨོན་ལམ་ནི་ཡང་དག་པར་རྫོགས་པའི་བྱང་ཆུབ་དོན་དུ་གཉེར་བའི་འདོད་པ་ཡིན་ལ། དེའི་སྒྲར་སེམས་བསྐྱེད་པ་་་་་་་བསྟན་པ་ཡིན་པས་སེམས་བྱུང་སེམས་བསྐྱེད་ཀྱི་མཚན་ཉིད་དུ་བཀོད་པའི་ཉེས་པ་མེད་དོ། །འོ་ན་ཆོས་གསུམ་པོ་གང་ཞེ་ན། འདོགས་པའི་རྒྱུ་མཚན་བྱང་སེམས་ཆེན་པོའི་སེམས་བསྐྱེད་ནི་གྲོགས་རྫོགས་པའི་བྱང་ཆུབ་་་་་་དོན་གཉེར་གྱི་འདོད་པ་དེ་དང་ཡུལ་རྫོགས་པའི་བྱང་ཆུབ་ལ་ལྷན་ཅིག་དམིགས་ཤིང་སྙིང་རྗེའི་ཚོགས་པ་གཅིག་ལས་སྐྱེ་བར་མཚུངས་ལ། གྲོགས་དོན་གཉེར་གཙོ་ཆེ་བའི་རྒྱུ་མཚན་གྱིས་སོ། །དགོས་པ་དེ་ལྟར་བསྟན་་་་་་་

པས་གྲོགས་སྨོན་ལམ་རྒྱུད་ལ་ཡོད་པའི་བྱང་སེམས་ཆེན་པོ་རྣམས་ལ་གྲོགས་སྨོན་ལམ་དེ་དང་ལྡན་པའི་གྲོགས་ཅན་སེམས་བསྐྱེད་དེ་སྐྱེ་བར་ཤེས་པའི་ཕྱིར་ཡིན་ནོ། །དངོས་ལ་གནོད་བྱེད་དེའི་གྲོགས་ཡིན་པའི་ཕྱིར་རོ་། །ངག་དོན་ནི། བྱང་སེམས་ཆེན་པའི་སེམས་བསྐྱེད་ཆོས་ཅན། ཁྱོད་ལ་གྲོགས་རྫོགས་པའི་བྱང་ཆུབ་དོན་གཉེར་གྱི་འདོད་པའི་སྒྲར་བསྟན་པ་ལ་རྒྱུ་མཚན་ཡོད་དེ། ཁྱོད་དང་དེ་གཉིས་ལྷན་ཅིག་མཚུངས་པར་ལྡན་པའི་རྒྱུ་མཚན་གྱིས་ཁྱོད་ལ་དེའི་སྒྲར་བསྟན་པའི་ཕྱིར། ཆོས་ཅན། ཁྱོད་ལ་དེའི་སྒྲར་བསྟན་པ་ལ་དགོས་པ་ཡོད་དེ། དེ་ལྟར་བསྟན་པས་དེ་རྒྱུད་ལྡན་གྱི་གང་ཟག་གི་རྒྱུད་ལ་ཁྱོད་སྐྱེ་བར་ཤེས་པའི་ཕྱིར། ཆོས་ཅན། དེ་་་་་་དངོས་མ་ཡིན་ཏེ། དེ་ཁྱོད་ཀྱི་གྲོགས་ཡིན་པའི་ཕྱིར། དེས་ན་རྫོགས་པའི་བྱང་ཆུབ་འདོད་ཅེས་པའི་སྒྲས་ཟིན་གྱི་འདོད་པའི་མིང་ཅན་དེ་མིང་འདོད་པའི་མིང་ཅན་དོན་སེམས་བསྐྱེད་དངོས་ཡིན་ཏེ། མི་བླུན་པོ་ལ་བ་་་་་་་ལང་དུ་བཏགས་པ་བཞིན་ནོ། །འདིར་འདོད་པའི་མིང་གིས་སེམས་བསྐྱེད་ལ་བཏགས་པ་ལ་རྒྱུ་དང་གྲོགས་ཀྱི་མིང་གིས་བཏགས་པ་གཉིས་སུ་ངེས་ཏེ། བྱང་སེམས་ཆེན་པོའི་རྫོགས་པའི་བྱང་ཆུབ་དོན་གཉེར་གྱི་འདོད་པ་་ནི་རང་འབྲས་སེམས་བསྐྱེད་ཀྱི་རྒྱུ་དང་། གྲོགས་ཅན་སེམས་བསྐྱེད་ཀྱི་གྲོགས་སུ་གྱུར་པའི་འདུན་པ་གཉིས་སུ་ངེས་པའི་ཕྱིར་རོ། །དེས་ན་ཐེག་ཆེན་སེམས་བསྐྱེད་ཀྱི་མཚན་ཉིད། གཞན་དོན་དུ་རྫོགས་པའི་བྱང་ཆུབ་་་་

༄ཚོ། །ལ་དམིགས་པའི་འདུན་པ་དང་མཚུངས་ལྡན་ནམ། རྒྱུ་དེ་ལྟ་བུའི་འདུན་པ་ལས་བྱུང་བའི་གཙོ་བོ་རྣམ་རིག་ཡིན་པའོ། །ཁ་ཅིག་སེམས་བསྐྱེད་ཀྱི་མཚན་ཉིད་དུ་གཞན་དོན་དུ་རྫོགས་པའི་བྱང་ཆུབ་ལ་་་་་་་དམིགས་པའི་འདུན་པ་དང་མཚུངས་ལྡན་གྱི་སེམས་ཟེར་བ་ནི་འཁྲུལ་ཏེ། ཉན་རང་ལ་ཡང་སེམས་བསྐྱེད་མེད་པར་ཐལ་ཞིང་། ཐེག་ཆེན་གྱི་མཉམ་གཞག་ན་ཡང་སེམས་བསྐྱེད་མེད་པར་ཐལ། དེ་ན་གཞན་དོན་དུ་་་་་་་རྫོགས་པའི་བྱང་ཆུབ་དོན་གཉེར་གྱི་འདུན་པ་མེད་པའི་ཕྱིར་ཏེ། ཆོས་ཉིད་སྤྲོས་བྲལ་ལ་རྩེ་གཅིག་ཏུ་གནས་པའི་ཕྱིར་རོ། །རྒྱས་པར་གཞན་དུ་སྤྲོ་བར་བྱའོ། །དམིགས་ཡུལ་ནི། དེ་དང་དེ་ནི་མདོ་བཞིན་དུ། །བསྡུས་དང་རྒྱས་པའི་སྒོ་ནས་བརྗོད། །ཅེས་གསུངས་ཏེ། འདི་ལ་མཚམས་སྦྱར་བ་ནི། དེ་དང་དེ་ནི་མདོ་བཞིན་དུ། །བསྡུས་དང་རྒྱས་པའི་སྒོ་ནས་བརྗོད། །ཅེས་པའི་ཚིག་འདི་ཆོས་ཅན། དགོས་པ་ཡོད་དེ།ཁྱོད་ལ་བརྟེན་ནས་གང་འདོད་པའི་བདག་ཉིད་གང་ཡིན། གང་གི་དོན་དུ་སེམས་བསྐྱེད་པ་རྫོགས་པའི་བྱང་ཆུབ་དང་། གཞན་དོན་དེ་ནི་གང་ཡིན་སྙམ་པའི་དོགས་པ་སེལ་བའི་ཕྱིར། ཚིགས་སུ་བཅད་པ་ཕྱེད་གསུངས་་སོ་།་ །དོན་བཤད་པ་ནི། བརྗོད་པ་སྟེ་བསྟན་ཏོ། །གང་ན་ཡང་དག་པར་རྫོགས་པའི་བྱང་ཆུབ་དེ་དང་གང་གཞན་དོན་དེ་ནིའོ། །ཇི་ལྟར་ན་དཀོན་མཆོག་སྣ་བདུན་ལ་སོགས་པའི་མདོ་བཞིན་ཏེ་མདེའི་དོན་དང་མི་་་་་་་

འགལ་བའོ། །གང་ལས་ན། དཀོན་མཆོག་སྣ་བདུན་སོགས་ལས་བཤད་པར་མ་ཟད་བདུད་བཞི་ལས་རྒྱལ་བའི་ཡུམ་རྒྱས་འབྲིང་བསྡུས་པ་རྣམ་པ་གསུམ་ཆར་ལས་ཀྱང་ངོ་། །གང་གི་སྒོ་ནས་ན། བསྡུས་པ་དང་རྒྱས་པའི་སྒོ་ནས་སོ། །ཚིག་གང་གིས་ན། ཤཱ་རིའི་བུ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པར་འདོད་པས་ཡུམ་ལ་བརྩོན་པར་བྱའོ་ཞེས་་་པའི་བྱང་ཆུབ་ཤེས་པར་བྱེད་པའི་དོན་ཅན་གྱི་ངག་གིས་རྫོགས་པའི་བྱང་ཆུབ་བསྡུས་ནས་བསྟན་ཏེ། ཕ་རོལ་ཏུ་ཕྱིན་པ་དྲུག་ཡུམ་དུ་བསྡུས་ནས་བསྟན་པའི་ཕྱིར། ཤཱ་རིའི་བུ་འདི་ལ་བྱང་ཆུབ་སེམས་དཔའ་ཆེན་པོ་མི་་་་་་་གནས་པའི་ཚུལ་གྱིས་ཡུམ་ལ་གནས་ཏེ་སྦྱིན་པར་བྱ་བ་དང་སྦྱིན་པ་པོ་དང་ལེན་པ་པོ་མི་དམིགས་པའི་ཕྱིར་ཡོངས་སུ་གཏོང་བ་མེད་པའི་ཚུལ་གྱིས་སྦྱིན་པའི་ཕ་རོལ་ཏུ་ཕྱིན་པ་བསྒྲུབ་པར་བྱའོ། །ལྟུང་བ་དང་མི་ལྷུང་བ་མི་་་་་་་དམིགས་པའི་ཕྱིར་ཚུལ་ཁྲིམས་དང་། འཁྲུག་པ་མི་དམིགས་པའི་ཕྱིར་བཟོད་པ། ལུས་དང་སེམས་ཀྱི་བརྩོན་འགྲུས་ཉམས་པ་མི་དམིགས་པའི་ཕྱིར་བརྩོན་འགྲུས། རོ་མྱང་བ་མི་དམིགས་པའི་ཕྱིར་བསམ་གཏན།ཤེས་རབ་དང་ཤེས་རབ་འཆལ་བ་མི་དམིགས་པའི་ཕྱིར་ཡུམ་བསྒྲུབ་པར་བྱའོ་ཞེས་རྫོགས་པའི་བྱང་ཆུབ་ཤེས་པར་བྱེད་པའི་དོན་ཅན་གྱི་ངག་གིས་རྫོགས་པའི་བྱང་ཆུབ་རྒྱས་པར་བཤད་དེ། ཕྱིན་དྲུག་སོ་སོར་ཕྱེ་ནས་བསླབ་་

༄༅། །ཚུལ་དང་བཅས་པ་བསྟན་པའི་ཕྱིར། ཤཱ་རིའི་བུ་གཞན་ཡང་བྱང་སེམས་ཆེན་པོས་ཕྱོགས་བཅུ་རེ་རེ་ཞིང་གངྒཱའི་ཀླུང་གི་བྱེ་མ་སྙེད་ཀྱི་འཇིག་རྟེན་གྱི་ཁམས་ན་སེམས་ཅན་ཇི་སྙེད་ཡོད་པ་དེ་ཐམས་ཅད་སྐལ་པ་་་་ཇི་ལྟ་བ་བཞིན་དུ་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་མྱ་ངན་ལས་འདང་བར་འདོད་པས་ཡུམ་བསྒྲུབ་པར་བྱའོ་ཞེས་པའི་གཞན་དོན་རབ་ཏུ་སྟོན་པ་ལྷུར་ལེན་པའི་ངག་གིས་གཞན་དོན་བསྡུས་ནས་་་་་་་བསྟན་ཏེ། སེམས་ཅན་མྱང་འདས་ལ་འགོད་པའི་ཐབས་བསྡུས་ནས་བསྟན་པའི་ཕྱིར། ཤཱ་རིའི་བུ་གཞན་ཡང་བྱང་སེམས་ཆེན་པོས་སེམས་ཅན་སེར་སྣ་ཅན་རྣམས་སྦྱིན་པ། ཚུལ་ཁྲིམས་འཆལ་བ་ཅན་རྣམས་ཚུལ་་་་་་་ཁྲིམས་།་ གནོད་སེམས་མང་བ་རྣམས་བཟོད་པ། ལེ་ལོ་ཅན་རྣམས་བརྩོན་འགྲུས། སེམས་རྣམ་པར་གཡེང་བ་ཅན་རྣམས་བསམ་གཏན། ཤེས་རབ་འཆལ་བ་རྣམས་ཤེས་རབ་ཕུན་སུམ་ཚོགས་པ་ལ་འགོད་པར་་་་་་་འདོད་པས་ཡུམ་བསྒྲབ་པར་བྱའོ་ཞེས་པའི་གཞན་དོན་རབ་ཏུ་སྟོན་པ་བརྗོད་བྱར་ལྷར་ལེན་པའི་ངག་ཆོས་ཅན། གཞན་དོན་རྒྱས་པར་བསྟན་ཏེ། སེམས་ཅན་མྱང་འདས་ལ་འགོད་པའི་ཐབས་སོ་སོར་ཕྱེ་ནས་བླང་དོར་་་་་་་དང་བཅས་པ་བསྟརྣོ་པའི་ཕྱིར། མདོ་བཀྲོལ་ན། མ་ཤཱ་རི་ཡིན་པས་ན་ཤཱ་རིའིརི་རྦྷེ། ཡུམ་བསྟན་པ་འདི་ལ་རང་དོན་གྱི་བསམ་པ་ཕུན་སུམ་ཚོགས་པ་ཡོད་པས་བྱང་ཆུབ་སེམས་དཔའ། གཞན་དོན་གྱི་བསམ་པ་ཕུན་་་་་

སུམ་ཚོགས་པ་ཡོད་པས་སེམས་དཔའ་ཆེན་པོ། ཇི་ལྟ་ཇི་སྙེད་པའི་ཆོས་ཐམས་ཅད་རང་བཞིན་གྱིས་རྣམ་པར་དག་པ་ལ་གློ་བུར་གྱི་དྲི་མ་མཐའ་དག་གིས་དག་པར་མངོན་དུ་གྱུར་པས་ན་ཆོས་ཐམས་ཅད་རྣམ་པ་ཐ3།ས་ཅད་དུ་མཅན་པར་རྫོགས་པར་བྱང་ཆུབ་པ། ཇི་ལྟ་ཇི་སྙེད་པའི་ཆོས་ཐམས་ཅད་གནས་ལུགས་ཇི་ལྟར་ཡིན་པ་ལྟར་རྫོགས་པར་མངོན་དུ་གྱུར་པས་ན་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་སངས་རྒྱས་པའོ། །དེ་སྒྲུབ་པར་འདོད་བས་ཡུམ་མངོན་པར་རྟོགས་པ་བརྒྱད་དང་གཞུང་ལམ་འབྲས་བུའི་ཡུམ་དང་རང་བཞིན་གྱི་ཡུམ་སྟོང་ཉིད་ལ་བསླབ་པར་བྱའོ་ཞེས་པ་ཡིན་ཏེ། མདོ་འདིས་ཡུམ་གསུམ་གྱི་དོན་ཐམས་ཅད་བསྡུས་ནས་གདུལ་་་་བྱ་དབང་རྣོན་ལ་རྫོགས་པར་བསྟན་པའི་ཕྱིར། རྫོགས་པའི་བྱང་ཆུབ་ནི་ཕ་རོལ་ཏུ་ཕྱིན་པ་དྲུག་གོ །གཞན་དོན་ནི་སེམས་ཅན་མྱང་འདས་རྒྱུ་འབྲས་ལ་འགོད་པའི་ཕྲིན་ལས་བྱེད་པ་པོ་དང་ལས་ལ་ཡོད་པ་རྣམས་སོ། །འོ་ན་གཞུད་ལམ་འབྲས་བུའི་ཡུམ་རྣམས་འདིའི་ཡུམ་ཡིན་ན་ཡུམ་མཚན་ཉིད་པ་ཡིན་ནམ་ཞེ་ན། གཞུད་ལམ་གཉིས་ནི་ཡུམ་བཏགས་པ་བ་འབྲས་ཡུམ་ནི་ཡུམ་དངོས་ཡིན་ཏེ། དང་པོ་གཉིས་ནི་ཆོས་ཐམས་ཅད་ཀྱི་ཕ་རོལ་་ཏུ་ཕྱིན་པའི་དམ་པ་ཐོབ་པ་མིན་ལ། འབྲས་ཡུམ་ནི་དེ་ཐོབ་པ་ཡིན་པའི་ཕྱིར། དེས་དྲི་བ་གཉིས་པ་དང་གསུམ་པའི་ལན་བསྟན་ཏོ། །དང་པོའི་ལན་ནི། རྒྱུ་མཚན་དེ་ལྟར་ན་སྟོང་ཉིད་སྙིང་རྗེའི་སྙིང་པོ་ཅན་གྱི་ཀུན་་་་་་

༄༅། །རྫོབ་སེམས་བསྐྱེད་ཆོས་ཅན། ཁྱོད་དང་མཚུངས་ལྡན་གྱི་འདུན་པ་ནི་གཞན་དོན་གྱི་ཆེད་དུ་རྫོགས་པའི་བྱང་ཆུབ་ལ་དམིགས་ནས་ཞེན་མེད་སྒྱུ་མ་ལྟར་འདོད་པའི་བདག་ཉིད་ཡིན་ཏེ། ཁྱོད་རངདང་་་་་་་ ——མཚུངས་ལྡན་གྱི་འདུན་པ་དེ་དང་དམིགས་རྣམ་མཚུངས་པ་གང་ཞིག །ཁྱོད་གཞན་དོན་དུ་རྫོགས་པའི་བྱང་ཆུབ་ལ་དམིགས་ཤིང་ཞེན་མེད་སྐྱུ་མ་ལྟ་བུའི་རྣམ་པ་ཅན་ཡིན་པའི་ཕྱིར། བརྒལ་ལན་ལ་རྒོལ་བ་ནི། གལ་ཏེ་་གཞན་དོན་དང་བྱང་ཆུབ་མདོ་གཞན་རྣམས་ལས་གསུངས་ན། འདིར་ཤེས་བྱེད་ཀྱི་ཁུངས་སུ་བྲི་བར་རིགས་སོ་ཞེ་ན། ལན་ནི། གཙུག་ལག་གི་གཞུང་སྟེ་མདོ་སྐབས་ཀྱི་དོན་གཞན་དོན་དང་བྱང་ཆུབ་སྟོན་པ་བརྗོད་་་་་་་བྱར་ལྷུར་ལེན་པ་ནི་དཀོན་མཆོག་སྣ་བདུན་སོགས་ལས་བཤད་པར་མ་ཟད། རྒྱས་འབྲིང་བསྡུས་པ་ཐམས་ཅད་ལས་ཀྱང་གསུངས་མོད་ཚིག་མང་དུ་དོགས་ནས་མདོ་ཚིག་ཐམས་ཅད་ཤེས་བྱེད་ཀྱི་ཁུངས་ཉིད་དུ་མ་བྲིས་པ་་་་་་ཡིན་གྱི་བརྗོད་མི་ནུས་པའམ་མ་གསུངས་པ་མིན་ནོ། །སློབ་དཔོན་ཆོས་ཅན། འདིར་སེམས་བསྐྱེད་ཀྱི་དམིགས་ཡུལ་སྟོན་པའི་མདོ་ཚིག་ཐམས་ཅད་མ་བྲིས་པ་ལ་རྒྱུ་མཚན་ཡོད་དེ། ཚིག་མང་དུ་དོགས་ནས་འདིར་དེ་ཐམས་ཅད་མ་བྲིས་པའི་ཕྱིར། དབྱེ་བ་ནི། དེ་ཡང་ས་གསེར་ཟླ་བ་མེ། །ཞེས་སོགས་ཀྱིས་བཤད་པ་ལ། མཚམས་སྦྱར་བ་ནི། བྱམས་མགོན་ཆོས་ཅན། ཉིད་ཀྱིས་སེམས་བསྐྱེད་པ་དམིགས་པ་རང་གི་ངོ་བོ་་་་་་

དང་བཅས་པ་བརྗོད་ནས་བར་སྐབས་ཀྱི་ཚོགས་སུ་བཅད་པ་གཉིས་ཀྱིས་སེམས་བསྐྱེད་པ་དེའི་དབྱེ་བ་ཉི་ཤུ་རྩ་གཉིས་གསུངས་པ་ལ་དགོས་པ་ཡོད་དེ། དེ་གསུངས་པ་ལ་བརྟེན་ནས་སེམས་བསྐྱེད་པའི་དབྱེ་བ་ཉེར་གཉིས་་་་་བདེ་བླག་ཏུ་རྟོགས་པའི་ཕྱིར། བར་སྐབས་ཀྱི་ཚིགས་བཅད་གཉིས་གསུངས་པ་འཆད་དོ། །ཚིག་དོན་འབྱེད་པ་ལ། སེམས་བསྐྱེད་དམིགས་ཡུལ་མདོ་བཞིན་དུ་བཤད་པར་མ་ཟད་དབྱེ་བ་དེ་ཡང་མདོ་བཞིན་དུ་འཆད་པ་ལ་།་ དབེ་དོན་སྦྱར་བ་དང་། བསྡུས་ཏེ་བསྟན་པ་གཉིས། དང་པོ་ནི། གཞན་དོན་དུ་རྫོགས་པའི་བྱང་ཆུབ་ལ་དམིགས་པའི་འདུན་པ་དང་མཚུངས་ལྡན་གྱི་སེམས་ཆོས་ཅན། ས་ལྟ་བུ་ཡིན་ཏེ། རང་འབྲས་ཆོས་་དཀར་པོ་ཐམས་ཅད་ཀྱི་གཞི་བྱེད་པའི་ཕྱིར། ཕྱིན་དྲུག་གི་སྒོ་ནས་གདུལ་བྱ་ལ་འདི་ཕྱི་ལ་ཕན་པ་དང་བདེ་བར་བྱའོ་སྙམ་པའི་བསམ་པ་དང་མཚུངས་ལྡན་གྱི་སེམས་ཆོས་ཅན། གསེར་བཟང་པོ་ལྟ་བུ་ཡིན་ཏེ། རྫོགས་་་་པའི་བྱང་ཆུབ་ཀྱི་བར་དུ་ཕན་བདེའི་བསམ་པ་གཞན་དུ་མི་འགྱུར་བ་ཡིན་པའི་ཕྱིར། སྔར་གྱི་སྟེང་དུ་བྱང་ཕྱོགས་སོ་བདུན་ལ་གདུལ་བྱ་འགོད་པའི་ལྷག་པའི་བསམ་པ་དང་མཚུངས་ལྡན་གྱི་སེམས་ཆོས་ཅན། ཡར་ངོའི་ཟླ་་བ་ཚེས་པ་ལྟ་བུ་ཡིན་ཏེ། ཁྱོད་དགེ་བའི་ཆོས་མཐའ་དག་འཕེལ་བར་བྱེད་པ་ཡིན་པའི་ཕྱིར། ཚོཡང་ན་གཞན་དོན་དུ་རྫོགས་པའི་བྱང་ཆུབ་དོན་གཉེར་གྱི་འདུན་པ་ཆུང་ངུ་དང་འབྲིང་བསམ་པ་དང་ཆེན་པོ་ལྷག་པའི་བསམ་་་་་

༄༅། །པ་དང་མཚུངས་ལྡན་གྱི་སེམས་ཆོས་ཅན། ས་དང་གསེར་བཟང་པོ་དང་ཡར་ངོའི་ཟླ་བ་ཚེས་པ་ལྟ་བུ་ཡིན་ཏེ། རང་འབྲས་ཆོས་དཀར་པོ་ཐམས་ཅད་ཀྱི་གཞི་བྱེད་པའི་ཕྱིར་དང་། རྫོགས་པའི་བྱང་ཆུབ་ཀྱི་བར་དུ་མི་འགྱུར་བའི་སེམས་ཡིན་པའི་ཕྱིར་དང་། ཁྱོད་དགེ་བའི་ཆོས་མཐའ་དག་འཕེལ་བ་ཡིན་པའི་ཕྱིར། མཁྱེན་གསུམ་གྱི་གནས་ལུགས་ཐོས་བསམ་སྒོམ་གསུམ་གྱིས་ཤེས་པའི་དོན་ལ་དབང་ཐོབ་པར་བྱ་བའི་ཕྱིར་དུ་བསྡུས་ནས་བསྒོམ་པའི་སྦྱོར་བ་དང་མཚུངས་ལྡན་གྱི་སེམས་ཆོས་ཅན། མེ་ལྟ་བུ་ཡིན་ཏེ། མཁྱེན་གསུམ་གྱི་རྟོགས་པ་ཡར་ལྡན་དུ་ཐོབ་པ་ལ་གེགས་བྱེད་པའི་རང་གི་སྤང་བྱ་སྒྲིབ་པའི་བུད་ཤིང་སྲེག་པའི་ཕྱིར། སྦྱིན་་་་་་་པའི་ཕར་ཕྱིན་དང་མཚུངས་ལྡན་གྱི་སེམས་ཆོས་ཅན། གཏེར་ཆེན་པོ་ལྟ་བུ་ཡིན་ཏེ། ཟང་ཟིང་གི་ལོངས་སྤྱོད་ཀྱིས་སེམས་ཅན་ཚིམས་པར་བྱེད་པའི་ཕྱིར། ཚུལ་ཁྲིམས་ཀྱི་ཕར་ཕྱིན་དང་མཚུངས་ལྡན་གྱི་སེམས་ཆོས་་་་་་་ཅན་།་ རིན་པོ་ཆེའི་འབྱུང་ཁུངས་ཀྱི་གནས་ལྟ་བུ་ཡིན་ཏེ། རང་འབྲས་ཡོན་ཏན་རིན་པོ་ཆེའི་རྟེན་བྱེད་པའི་ཕྱིར། བཟོད་པ་དང་བརྩོན་འགྲུས་ཀྱི་ཕར་ཕྱིན་དང་མཚུངས་ལྡན་གྱི་སེམས་ཆོས་ཅན། རྒྱ་མཚོ་ཆེན་པོ་དང་་རྡོ་རྗེ་ཕ་ལམ་ལྟ་བུ་ཡིན་ཏེ། མི་འདོད་པ་ཐོག་ཏུ་བབས་ཀྱང་ཡིད་མི་འཁྲུག་པར་བཟོད་པ་འཕེལ་བའི་ཕྱིར་དང་། བྱང་ཆུབ་རྒྱུ་འབྲས་ལ་ཡིད་ཆེས་པ་བརྟན་པས་བདུད་ལས་ཀྱིས་མི་ཕྱེད་པར་དེ་འཇོམས་པར་ནུས་པའི་་་་་་་

ཕྱིར་།་ བསམ་གཏན་གྱི་ཕར་ཕྱིན་དང་མཚུངས་ལྡན་གྱི་སེམས་ཆོས་ཅན། རིའི་རྒྱལ་པོ་ལྟ་བུ་ཡིན་ཏེ། མཚན་མར་དམིགས་པའི་རྣམ་གཡེང་གིས་མི་བསྐྱོད་པའི་ཕྱིར། ཤེས་རབ་ཀྱི་ཕར་ཕྱིན་དང་མཚུངས་ལྡན་གྱི་་་་་་་སེམས་ཆོས་ཅན། སྨན་ཆེན་པོ་རྩིའི་རྒྱལ་པོ་མཐོང་ན་དགའ་བ་ལྟ་བུ་ཡིན་ཏེ། སྒྲིབ་གཉིས་ཀྱི་ནད་ཞི་བར་བྱེད་པའི་ཕྱིར། ཐབས་མཁས་པའི་ཕར་ཕྱིན་དང་མཚུངས་ལྡན་གྱི་སེམས་ཆོས་ཅན། དགེ་བའི་བཤེས་་་་་་་གཉེན་ལྟ་བུ་ཡིན་ཏེ། གནས་སྐབས་ཐམས་ཅད་དུ་སེམས་ཅན་གྱི་དོན་མི་གཏོང་བར་བྱེད་པའི་ཕྱིར། འདི་ཚད་མེད་བཞི་མི་ཟད་པ། དང་པོ་སེམས་བསྐྱེད་མི་ཟད་པ། གཉིས་པ་ནས་དགུ་པའི་བར་འདུན་པ་ནས་་་་་་་ཤེས་རབ་ཀྱི་བར་མི་ཟད་པའོ། །སྨོན་ལམ་གྱི་ཕར་ཕྱིན་དང་མཚུངས་ལྡན་གྱི་སེམས་ཆོས་ཅན། ཡིད་བཞིན་གྱི་ནོར་བུ་ལྟ་བུ་ཡིན་ཏེ། ཅི་ལྟར་སྨོན་པའི་འབྲས་བུ་འགྲུབ་པའི་ཕྱིར། འདི་མངོན་ཤེས་ལྔ་མིཟད་པའོ། །སྟོབས་ཀྱི་ཕར་ཕྱིན་དང་མཚུངས་ལྡན་གྱི་སེམས་ཆོས་ཅན། ཉི་མ་ལྟ་བུ་ཡིན་ཏེ། བསྡུ་བའི་དངོས་པོ་བཞིས་གདུལ་བྱ་ཡོངས་སུ་སྨིན་པར་བྱེད་བའི་ཕྱིར། འདི་བསྡུ་བའི་དངོས་པོ་བཞི་མི་ཟད་པའོ། །ཡེ་ཤེས་ཀྱི་ཕར་་ཕྱིན་དང་མཚུངས་ལྡན་གྱི་སེམས་ཆོསཅན། དྲི་ཟའི་ཆོས་ཀྱི་སྒྲ་དབྱངས་སྙན་པ་ལྟ་བུ་ཡིན་ཏེ། ཁྱོད་ལས་གདུལ་བྱ་འདུན་པར་བྱེད་པའི་ཆོས་སྟོན་པ་འབྱུང་བའི་ཕྱིར། འདི་སོ་སོ་ཡང་དག་རིག་པ་བཞི་མི་ཟད་པའོ། །

༄༅། །མངོན་པར་ཤེས་པ་ལྔ་དང་མཚུངས་ལྡན་གྱི་སེམས་ཆོས་ཅན། རྒྱ་མཚོ་ཆེན་པོ་ལྟ་བུ་ཡིན་ཏེ། རྟོན་པ་བཞིས་མཐུ་ཐོགས་པ་མེད་པའི་སྒོ་ནས་གཞན་དོན་སྒྲུབ་པའི་ཕྱིར། འདི་རྟོན་པ་བཞི་མི་ཟད་པའོ། །ཚོགས་གཉིས་དང་མཚུངས་ལྡན་གྱི་སེམས་ཆོས་ཅན། རྫས་མང་པོ་བཞག་པའི་བང་མཛོད་ལྟ་བུ་ཡིན་ཏེ། བསོད་ནམས་དང་ཡེ་ཤེས་ཀྱི་ཚོགས་མང་པོའི་མཛོད་ཡིན་པའི་ཕྱིར། འདི་ཚོགས་གཉིས་མི་ཟད་པའོ། །བྱང་ཕྱོགས་སོ་བདུན་དང་མཚུངས་ལྡན་གྱི་སེམས་ཆོས་ཅན། ལམ་པོ་ཆེ་ལྟ་བུ་ཡིན་ཏེ། དུས་གསུམ་གྱི་སངས་རྒྱས་ཐམས་ཅད་གཤེགས་ཤིང་རྗེས་སུ་གཤེགས་པའི་ལམ་ཡིན་པའི་ཕྱིར། འདི་བྱང་ཕྱོགས་སོ་བདུན་མི་་་་ཟད་པའོ། །སྙིང་རྗེ་དང་ལྷག་མཐོང་དང་མཚུངས་ལྡན་གྱི་སེམས་ཆོས་ཅན། བཞོན་པ་རྟ་ཅང་ཤེས་ལྟ་བུ་ཡིན་ཏེ། མཐའ་གཉིས་སུ་མི་ལྷུང་བར་རྫོགས་པའི་བྱང་ཆུབ་ཏུ་བདེ་བླག་ཏུ་འགྲོ་བའི་ཕྱིར། འདི་སྙིང་རྗེ་དང་་ལྷག་མཐོང་མི་ཟད་པའོ། །གཟུངས་སྤོབས་གཉིས་དང་མཚུངས་ལྡན་གྱི་སེམས་ཆོས་ཅན། བཀོད་མའི་ཆུ་ལྟ་བུ་ཡིན་ཏེ། ཐོས་པ་དང་མ་ཐོས་པའི་ཆོས་འཛིན་པའི་སྒོ་ནས་མི་ཟད་པར་འབྱིན་པའི་ཕྱིར། འདི་་་་་་་གཟུངས་སྤོབས་གཉིས་མི་ཟད་པའོ། །ཆོས་ཀྱི་སྡོམ་བཞིའི་དགའ་སྟོན་དང་མཚུངས་ལྡན་གྱི་སེམས་ཆོས་ཅན། ཀུན་དགའི་སྒྲ་སྙན་པ་ལྟ་བུ་ཡིན་ཏེ། ཐར་པ་འདོད་པའི་གདུལ་བྱ་ལ་ཆོས་ཀྱི་སྒྲ་སྙན་པ་སྒྲོག་པའི་ཕྱིར།

འདི་སྡོམ་བཞི་མི་ཟད་པའོ། །མཉམ་རྗེས་ཡུལ་ལ་འཇུག་ཚུལ་རྣམ་པར་མི་རྟོག་པའི་རྣམ་པར་གཅིག་པས་ན་བགྲོད་པ་གཅིག་པའི་ལམ་མཐར་ཐུག་པ་དང་མཚུངས་ལྡན་གྱི་སེམས་ཆོས་ཅན། ཆུ་བོའི་རྒྱུན་ལྟ་བུ་ཡིན་ཏེ།གཞན་དོན་ལྷུན་གྲུབ་རྒྱུན་མི་འཆད་དུ་འབྱུང་བའི་ཕྱིར། འདི་བགྲོད་པ་གཅིག་པའི་ལམ་མི་ཟད་པའོ། །ཆོས་སྐུ་བྱ་གྲུབ་ཡེ་ཤེས་དང་མཚུངས་ལྡན་གྱི་སེམས་ཆོས་ཅན། ཆར་སྤྲིན་ལྟ་བུ་ཡིན་ཏེ། ཐབས་མཁས་པའི་་་་་སྒོ་ནས་མཛད་པ་བཅུ་གཉིས་སྟོན་ནུས་པའི་ཕྱིར། འདི་ཐབས་མཁས་མི་ཟད་པའོ། །མཛད་པ་བཅུ་གཉིས་ནི། དགའ་ལྡན་གྱི་གནས་ན་བཞུགས་པ་ནས་འདིར་འཕོ་བ་ལ་སོགས་པའོ། །རྒྱུད་བླ་མ་ལས། དགའ་་་ལྡན་ནས་ནི་འཕོ་བ་དང་། །ལྷུམས་སུ་འཇུག་དང་བལྟམས་པ་དང་། །བཟོ་ཡི་གནས་ལ་མཁས་པ་དང་། །བཙུན་མོའི་འཁོར་དགེས་རོལ་པ་དང་། །ངེས་འབྱུང་དཀའ་བ་སྤྱོད་པ་དང་། །བྱང་ཆུབ་སྙིང་པོར་་་་་་་གཤེགས་པ་དང་། །བདུད་སྡེ་འཇོམས་དང་རྫོགས་པར་ནི། །བྱང་ཆུབ་ཆོས་ཀྱི་འཁོར་ལོ་དང་། །མྱ་ངན་འདས་པར་གཤེགས་མཛད་རྣམས། །ཡོངས་སུ་མ་དག་ཞིང་རྣམས་སུ། །སྲིད་པ་ཇི་སྲིད་གནས་པར་སྟོན། །ཞེས་གསུངས་པ་བཞིན་ནོ། །གཉིས་པ་ནི། དེ་ཡང་ས་གསེར་ཟླ་བ་མེ། །ཞེས་སོགས་ཀྱི་ཚིགས་བཅད་གཉིས་ཆོས་ཅན། སེམས་བསྐྱེད་པའི་དབྱེ་བ་རྣམ་པ་ཉི་ཤུ་རྩ་གཉིས་བཤད་པ་ཡིན་ཏེ། སེམས་བསྐྱེད་པའི་་་

༄༅། །དཔེ་དང་གྲོགས་དང་ཆོས་མཐུན་ཉི་ཤུ་རྩ་གཉིས་བསྟན་པ་དེ་ལྟར་ན་སྟེ་དེའི་ཕྱིར་རོ། །ས་མཚམས་ནི། སེམས་བསྐྱེད་ཉེར་གཉིས་ཡོད་པ་དེ་ལ་དང་པོ་གསུམ་ནི་གཙོ་ཆེར་ལས་དང་པོ་པའི་སས་བསྡུས་སོ། །ཇི་ལྟར་ན་དང་པོ་ཚོགས་ལམ་ཆུང་ངུ་། གཉིས་པ་འབྲིང་། །གསུམ་པ་ཆེན་པོརྨེ་གཙོ་ཆེར་བསྡུས་སོ། །དེའི་འོག་མ་གཅིག་ནི་ས་དང་པོ་པ་ལ་འཇུག་པ་ངེས་འབྱེད་ཆ་མཐུན་སྦྱོར་བའི་ལམ་གྱིས་གཙོ་ཆེར་བསྡུས་སོ། །དེའི་འོག་མ་བཅུ་ནི་རབ་ཏུ་དགའ་བ་ལ་སོགས་པའི་ས་བཅུས་རིམ་པ་བཞིན་གཙོ་ཆེར་བསྡུས་ཏེ། དེ་རྣམས་རིམ་པ་བཞིན་དུ་མཐོང་ལམ་དང་སྒོམ་ལམ་ཆུང་འབྲིང་དགུ་ལ་གཙོ་ཆེར་སྤྱོད་པའི་ཡུལ་ཅན་ཡིན་པའི་ཕྱིར།དེའི་འོག་མ་ལྔ་ནི་ཁྱད་པར་གྱི་ལམ་དག་པ་སས་གཙོ་ཆེར་བསྡུས་སོ། །དེའི་འོག་མ་སེམས་བསྐྱེད་པ་གསུམ་ནི་སངས་རྒྱས་ཀྱི་སས་བསྡུས་སོ། །ཇི་ལྟར་ན་དང་པོ་ནི་སངས་རྒྱས་ཀྱི་ས་ལ་འཇུག་པའི་སྦྱོར་བའི་ལམ་དང་།གཉིས་པ་དངོས་གཞི་མཉམ་བཞག་དང་། གསུམ་པ་མཇུག་རྗེས་ཐོབ་ཀྱིས་བསྡུས་སོ། །མདོར་ན་སེམས་བསྐྱེད་པའི་རབ་དབྱེ་ཆོས་ཅན། ལས་དང་པོ་པའི་ས་ནས་སངས་རྒྱས་སའི་བར་གྱིས་བསྡུས་པ་ཡིན་ཏེ།ཚོགས་ལམ་ཆུང་ངུ་ནས་སྤྲུལ་སྐུའི་བར་གྱི་བསྡུས་པ་དེའི་ཕྱིར། །གཉིས་པ་ལ་སྤྱིར་བསྟན་པ་དང་། བྱེ་བྲག་ཏུ་བཤད་པ་གཉིས། དང་པོ་ནི། སྒྲུབ་དང་བདེན་པ་རྣམས་དང་ནི། །ཞེས་སོགས་གསུངས་པ་ལ་་་་་་་

མཚམས་སྦྱར་བ་ནི། ཤེས་བྱ་ཆོས་ཅན། མངོན་རྟོགས་རྒྱན་འདིར་སེམས་བསྐྱེད་པའི་ངོ་བོ་བསྟན་པའི་ཞར་ལ་སེམས་བསྐྱེད་ཀྱི་དབྱེ་བ་བརྗོད་ནས། དེའི་རྗེས་སུ་གདམས་ངག་བསྟན་པ་ལ་རྒྱུ་མཚན་ཡོད་དེ།རྫོགས་པའི་བྱང་ཆུབ་ཏུ་སེམས་བསྐྱེད་པ་ནི་སེམས་བསྐྱེད་ཀྱི་དོན་དུ་གཉེར་བྱའི་དོན་སྒྲུབ་པའི་ཕྱིར་དུ་གདམས་ངག་ཚོལ་བར་བྱེད་པའི་ཕྱིར། གདམས་ངག་གི་ངོ་བོ་གང་ཞེ་ན། འདོམས་སོ། །གང་ལ་ན་སྔར་བསྟན་པ་དེ་ལྟར་བྱང་ཆུབ་ཀྱི་སེམས་དང་པོ་དང་གཉིས་པ་དང་གསུམ་པ་སོགས་བསྐྱེད་པ་རྒྱུན་མཐའི་བར་ཆད་མེད་ལམ་མ་ཐོབ་པའི་བྱང་ཆུབ་སེམས་དཔའ་ཆེན་པོ་རྣམས་ལའོ། །ས་བཅུ་རྒྱུན་མཐའི་བར་ཆད་མེད་ལམ་ན་འདིར་་་་་་་བསྟན་གྱི་གདམས་ངག་སློབ་དཔོན་གཞན་ལ་དོན་དུ་གཉེར་བ་མེད་དེ། དེར་རང་བྱུང་གི་ཡེ་ཤེས་དངོས་སུ་བསྐྱེད་ནུས་པའི་ཕྱིར་རོ། །དུས་ནམ་གྱི་ཚེ་ན་འདོམས་པ་ཇི་ལྟ་བ་བཞིན་དུ་དོན་དུ་གཉེར་བའི་ཚེ་ནའོ། །དགོས་པ་སེམས་བསྐྱེད་དང་སེམས་བསྐྱེད་དེས་འཕངས་པའི་ཆོས་ཆོས་དཀར་པོ་ཐམས་ཅད་ཀྱི་གཞི་བྱེད་པ་ལ་སོགས་པ་དང་། ངེས་འབྱེད་ཆ་མཐུན་ལ་སོགས་པའི་ཡོན་ཏན་དེ་ཐོབ་རུང་རྣམས་འགྲུབ་པ་དང་། སྔར་ཐོབ་ཟིན་རྣམས་མི་ཉམས་ཚོཔར་ཡོངས་སུ་བཟུང་བའི་དབང་གིས་གོང་ནས་གོང་དུ་མངོན་པར་འཕེལ་བ་བྱ་བའི་ཕྱིར་དུའོ། །གང་གིས་ན་སངས་རྒྱས་ཀྱི་མཆོག་གི་སྤྲུལ་པའི་སྐུས་སོ། །དེས་ན་ཐེག་ཆེན་སེམས་བསྐྱེད་ཀྱི་ཆེད་དུ་་

༄༠། །གཉེར་བྱའི་དོན་ཐོབ་ཟིན་འཕེལ་བ་དང་། ཐོབ་རུང་འགྲུབ་པའི་ཐབས་སམ། དེ་ལྟ་བུའི་ཐབས་འདོམས་པའི་ངག་ནི་ཐེག་ཆེན་གྱི་གདམས་ངག་ཡིན་ལ། དབྱེ་ན་བཅུའི་བདག་ཉིད་དུ་ཤེས་པར་བྱའོ། །བཅུ་གང་ཞེ་ན། ཕྱེ་སྟེ་བཤད་པ་དང་། བསྡུས་ཏེ་བསྟན་པ་གཉིས། དང་པོ་ལ་བཅུ་ལས། སྒྲུབ་པ་ལ་འདོམས་པ་ནི། འདོམས་སོ། །གདུལ་བྱ་བྱང་ཆུབ་ཀྱི་སེམས་དང་པོ་དང་གཉིས་པ་སོགས་བསྐྱེད་ང།འི་བྱང་་སེམས་ཆེན་པོ་ཚོགས་ལམ་པ་ལ། སྟོན་པ་སངས་རྒྱས་ཀྱི་སྤྲུལ་པའི་སྐུས། དུས་འདོམས་པ་ཇི་ལྟ་བ་བཞིན་དུ་དོན་དུ་གཉེར་བར་བྱེད་པའི་ཚེ་ན། དགོས་པ་ཡོན་ཏན་ཐོབ་རུང་འགྲུབ་པ་དང་། ཐོབ་ཟིན་འཕེལ་བའི་་་ཕྱིར་དང་། ཁྱད་པར་དུ་སྒྲུབ་པ་མཐར་ཐུག་པར་བྱ་བའི་ཕྱིར་དུ། ཡུལ་ཐེག་ཆེན་གྱི་སྒྲུབ་པ་ལའོ། །ཚུལ་ཡུལ་བདེན་གཉིས་ལས་མི་འདའ་བས་ཡུལ་ཅན་ཐབས་ཤེས་ཟུང་འབྲེལ་གྱི་ཚུལ་གྱིས་འཇུག་པར་བྱའོ་ཞེས་སློབ་པའི་ཚུལ་གྱིས་འདོམས་པས་འཇུག་པར་བྱའོ། །གང་ལ་ན་སྔར་ཇི་སྐད་བཤད་པའི་བྱང་ཆུབ་ཀྱི་སེམ་ས་ཀྱི་དབྱེ་བ་ཉེར་གཉིས་ཀྱི་བསླབ་བྱ་ཉམས་སུ་ལེན་པའི་སྒྲུབ་པ་ལའོ། །གང་ན་ཚོགས་ལམ་ཆེན་པོ་ལ་གནས་པའི་་་་་་བྱང་སེམས་ཆེན་པོའོ། །གང་གི་སྒོ་ནས་ན། སྤྱོད་པ་པོ་བྱང་སེམས། སྤྱད་བྱ་ཡུམ། སྤྱད་འབྲས་བྱང་ཆུབ། ཤེས་བྱ་ཕུང་པོ་ལྔ་རྣམས་ལ། མ་བརྟགས་མ་དཔྱད་ན་ཀུན་རྫོབ་ཀྱི་བདེན་པ་ལས་མི་འདའ་བས།

དེ་རྣམས་མ་བརྟགས་མ་དཔྱད་པའི་ངོ་ན་དམིགས་ཤིང་། སྤྱོད་པ་པོ་བྱང་སེམས་སོགས་བརྟགས་ཤིང་དཔྱད་ན་དོན་དམ་པའི་བདེན་པ་ལས་མི་འདའ་བས་དེ་རྣམས་བརྟགས་ཤིང་དཔྱད་ན་མི་དམིགས་པར་རྟོགས།་པའི་ཤེས་་་རབ་དང་། ཆེད་དུ་བྱ་བ་དང་། སྦྱོར་བ་དང་། རྟོགས་པ་ཉན་ཐོས་དང་རང་སངས་རྒྱས་དང་ཐུན་མོང་མ་ཡིན་པ་སེམས་ཅན་ཐམས་ཅད་མྱ་ངན་ལས་འདའ་བའི་ཆེད་དུ། རྟོགས་པ་ཆོས་སྐུ་ཐོབ་པར་བྱ་བའི་ཕྱིར་དུ།སྦྱོར་བ་ཕར་ཕྱིན་དྲུག་རྫོགས་པར་བྱེད་པའི་ཐབས་ཏེ། དེ་ལྟ་བུའི་ཐབས་ཤེས་ཀྱི་སྒོ་ནས་སོ། །ངག་དོན་ནི། བྱང་སེམས་ཆེན་པོ་ཡུམ་ལ་སྤྱོད་པའི་ཚེ་ཞེས་པ་ནས་ཡང་དག་པར་རྗེས་སུ་མ་མཐོང་བས་མངོན་པར་མི་་་་་་་ཞེན་ཏོ་ཞེས་པའི་བར་གྱི་མདོ་ཆོས་ཅན། སྒྲུབ་པ་ལ་འདོམས་པའི་གདམས་ངག་ཡིན་ཏེ། ཡུམ་བདེན་གཉིས་ལས་མི་འདའ་བས་ཡུལ་ཅན་ཐབས་ཤེས་ཟུང་འབྲེལ་གྱི་ཚུལ་གྱིས་སྒྲུབ་པ་ལ་འཇུག་པར་བྱའོ་ཞེས་སློབ་པའི་་་་དེ་བཞིན་གཤེགས་པའི་གསུང་ཡིན་པའི་ཕྱིར། དེ་བྱེད་པ་པོ་ལ་ཡོད་པའི་གདམས་ངག །དེ་ལྟར་བསླབས་པ་ལྟར་ཉམས་སུ་ལེན་པའི་ཉམས་ལེན་གྱི་ཆ་དེ་ལས་ལ་ཡོད་པའི་གདམས་ངག་གོ །ཚོགས་ལམ་ཆེན་པོ་ལ་་་་་གནས་པའི་བྱང་སེམས་ཆེན་པོ་ཆོས་ཅན། སྒྲུབ་པ་ཉམས་སུ་ལེན་ཚུལ་ཉན་རང་དང་ཐུན་མོངས་མ་ཡིན་ཏེ། སེམས་ཅན་ཐམས་ཅད་མྱ་ངན་ལས་འདའ་བའི་ཆེད་དུ་ཆོས་སྐུ་ཐོབ་པར་བྱ་བའི་ཕྱིར་དུ་སྒྲུབ་པ་ཐབས་ཤེས་་་་་་་

༄ཚོ། །ཟུང་འབྲེལ་དུ་ཉམས་སུ་ལེན་པའི་ཕྱིར། གཉིས་པ་བདེན་པ་ལ་འདོར།ས་པ་ལ། སྡུག་བདེན་ལ་འདོམས་པ་ནི། སྡུག་བསྔལ་གྱི་བདེན་པ་ལ་འདོམས་སོ། །གཞན་རྣམས་སྔར་བཞིན་ལ། དགོས་པ་སྤྱིར་སྔར་བཞིན་ལ་བྱེ་བྲག་ཏུ་སྡུག་བསྔལ་གྱི་བདེན་པ་ལ་ཤེས་བྱར་ཞེན་པ་དགག་པའི་ཕྱིར་དུ། ཚུལ་རང་རྒྱུ་ལས་ཉོན་གྱི་འབྲས་བུར་གྱུར་པའི་གཟུགས་སོགས་ཀྱི་སྟོང་ཉིད་ཡུལ་ཅན་ཡུམ་རྣམ་པར་མི་རྟོག་པའི་ཡེ་ཤེས་་་་་་་གཉིས་སྤྲོས་བྲལ་དེ་བཞིན་ཉིད་ཀྱི་ངོ་བོར་རང་བཞིན་དབྱེར་མེད་པར་རྟོགས་ལ་ཤེས་པར་གྱིས་ཤིག་ཅེས་སྟོན་པའི་ཚུལ་གྱིས་སོ། །ངག་དོན་ནི། གཟུགས་སྟོང་པ་ཉིད་ལ་བརྩོན་ན་བརྩོན་ཞེས་བྱའོ་ཞེས་སོགས་ཀྱི་མདོ་་་་་་ཆོས་ཅན། སྡུག་བདེན་ལ་འདོམས་པའི་གདམས་ངག་ཡིན་ཏེ། འབྲས་བུར་གྱུར་པའི་གཟུགས་སོགས་རྣམས་ཤེས་བྱ་ཤེས་བྱེད་ཀྱི་སྤྲོས་བྲལ་དུ་རྟོགས་ལ་ཤེས་པར་གྱིས་ཤིག་ཅེས་སྟོན་པའི་དེ་བཞིན་གཤེགས་པའི་་་་་་་གསུངས་ཡིན་པའི་ཕྱིར། ལས་ཉོན་གྱིས་བསྐྱེད་པའི་སྟོད་བཅུད་གྱི་འཇིག་རྟེན་མཚན་གཞི། སྔག་བསྔལ་བདེན་པར་མཚོན། རང་རྒྱུ་ལས་ཉོན་གྱི་འབྲས་བུར་གྱུར་པའི་ཟག་བཅས། དབྱེ་ན་སྡུག་བསྔལ་གསུམ།ས་མཚམས་ས་བཅུ་རྒྱུན་མཐའི་བར་ན་ཡོད། ཀུན་འབྱུང་བདེན་པ་ལ་འདོམས་པ་ནི། ཀུན་འབྱུསྐྲེ་བདེན་པ་ལ་འདོམས་སོ། །གཞན་སྔར་བཞིན་ལ། བྱེ་བྲག་ཏུ་ཀུན་འབྱུང་ལ་སྤང་བྱར་ཞེན་པ་དགག་པའི་ཕྱིར་དུའོ། །

ཚུལ་རང་འབྲས་སྡུག་བསྔལ་གྱི་རྒྱུར་གྱུར་པའི་གཟུགས་སོགས་ནི། ཡིན་ལུགས་ལ་སྐྱེ་འགག་དང་སྤང་གཉེན་དང་ལྡན་པའི་ཆོས་མ་ཡིན་པར་རྟོགས་ལ་སྤོངས་ཤིག་ཅེས་སྟོན་པའི་ཚུལ་གྱིས་སོ། །ངག་དོན། གཟུགས་་་་སྐྱེ་བའི་ཆོས་ཅན་ནམ་འགག་པའོ་ཆོས་ཅན་དུ་ཡང་དག་པར་རྗེས་སུ་མི་མཐོང་ཞེས་སོགས་ཀྱི་མདོ་ཆོས་ཅན། ཀུན་འབྱུང་བདེན་པ་ལ་འདོམས་པའི་གདམས་ངག་ཡིན་ཏེ། རང་འབྲས་སྡུག་བསྔལ་གྱི་རྒྱུར་གྱུར་པའི་་་་་་་གཟུགས་སོགས་ནི་ཡིན་ལུགས་ལ་སྐྱེ་འགག་སྤང་གཉེན་དང་ལྡན་པའི་ཆོས་ཅན་མ་ཡིན་པར་རྟོགས་ལ་སྤོངས་ཤིག་ཅེས་སྟོན་པའི་དེ་བཞིན་གཤེགས་པའི་གསུངས་ཡིན་པའི་ཕྱིར། རྒྱུར་གྱུར་པའི་གཟུགས་སོགས་ཆོས་ཅན།ཡིན་ལུགས་ལ་སྐྱེ་འགག་སྤང་གཉེན་དང་ལྡན་པའི་ཆོས་ཅན་མ་ཡིན་ཏེ། ཡིན་ལུགས་ལ་སྟོང་ཉིད་དང་ཐ་མི་དད་ཅིང་དབྱེར་མེད་པའི་ཕྱིར། ཉོན་མོངས་པ་མཚན་གཞི། ཀུན་འབྱུང་བདེན་པར་མཚོན། རང་འབྲས་་་་སྡུག་བསྔལ་གྱི་རྒྱུར་གྱུར་པའི་ཟག་བཅས། དབྱེ་ན་ཉོན་མོངས་པ་དང་ཉོན་མོངས་པའི་དབང་གིས་བྱུང་བའི་ལས་གཉིས། ས་མཚམས་ས་བཅུ་རྒྱུན་མཐའི་བར་ཆད་མེད་ལམ་གྱི་སྔ་ལོགས་མན་ན་ཡོད། འགོག་བདེན་་ལ་འདོམས་པ་ནི། འགོག་བདེན་ལ་འདོམས་སོ། །གཞན་སྔར་བཞིན་ལ། བྱེ་བྲག་ཏུ་འགོག་བདེན་ལ་མངོན་དུ་བྱ་བའི་ཆོས་སུ་ཞེན་པ་དགག་པའི་ཕྱིར་དུའོ། །ཚུལ་ཡིན་ལུགས་ལ་གཟུགས་སུ་མ་གྲུབ་པ་ནས་ཡིད་་་

༄༅། །ཀྱི་རྣམ་པར་ཤེས་པའི་ཁམས་ཀྱི་བར་དུ་མ་གྲུབ། མ་རིག་པ་སྐྱེ་བ་མ་གྲྭབ་པ་ནས་རྒ་ཤི་སྐྱེ་བ་མ་གྲུབ། དེས་ཀུན་ནས་ཉོན་མོངས་བྱེ་བྲག་དང་སྤྱི་བཀག །མ་རིག་པ་འགག་པ་མ་གྲུབ་པ་ནས་རྒ་ཤི་་་་་་་འགག་པ་མ་གྲུབ། རྒྱུན་ཞུགས་ནས་སངས་རྒྱས་དང་བྱང་ཆུབ་ཀྱི་བར་དུ་ཡང་མ་གྲུབ་རིརྨེར་རྟོགས་ལ་མངོརྣོ་དུ་གྱིས་ཤིག་ཅེས་སྟོན་པའི་ཚུལ་གྱིས་སོ། །ངག་དོན། སྟོང་པ་ཉིད་གང་ཡིན་པ་དེ་ནི་མི་སྐྱེ་མི་འགག་ཅེས་་་་་་་སོགས་ཀྱི་མདོ་ཆོས་ཅན། འགོག་བདེན་ལ་འདོམས་པའི་གདམས་ངག་ཡིན་ཏེ། འགོག་བདེན་དེ་ཡིན་ལུགས་གཟུགས་ནས་བྱང་ཆུབ་ཀྱི་བར་གང་དུ་ཡང་མ་གྲུབ་པར་རྟོགས་ལ་མངོན་དུ་གྱིས་ཤིག་ཅེས་སྟོན་པའི་བདེ་་་་་་་བར་གཤེགས་པའི་གསུངས་ཡིན་པའི་ཕྱིར། འགོག་བདེན་ཆོས་ཅན། ཡིན་ལུགས་གཟུགས་ནས་བྱང་ཆུབ་ཀྱི་བར་གང་དུ་ཡང་གྲུབ་པ་མིན་ཏེ། ཡིན་ལུགས་ལ་སྐྱེ་འགག་སྤང་གཉེན་ཉམས་འཕེལ་དུས་གསུམ་དང་་་་་་་བྲལ་བའི་ཕྱིར་ཏེ། རང་བཞིན་གྱིས་སྟོང་པ་ཉིད་ཡིན་པའི་ཕྱིར། མཐོང་ལམ་པའི་རྒྱུད་ཀྱི་དག་པ་གཉིས་ལྡན་གྱི་ཆོས་ཉིད་མཚན་གཞི། འགོག་བདེན་དུ་མཚོན། རང་རྒྱུ་བར་ཆད་མེད་ལམ་གྱི་བྲལ་འབྲས་སུ་གྱུར་་་་་པའི་རྣམ་བྱང་བདེན་པ། ས་མཚམས་མཐོང་ལམ་ནས་སངས་རྒྱས་སའི་བར་ན་ཡོད། ལམ་བདེན་ལ་འདོམས་པ་ནི། ལམ་བདེན་ལ་འདོམས་སོ། །གཞན་རྣམས་སྔར་བཞིན་ལ། བྱེ་བྲག་ལམ་བདེན་ལ་རྒྱུད་ལ་་་་

བསྟེན་བྱར་ཞེན་པ་དགག་པའི་ཕྱིར་དུའོ། །ཚུལ་སྤྱིན་སོགས་དང་བདག་ཉིད་བརྩོན་བྱ་བརྩོན་བྱེད་ཡིན་མིན་སྤྲོས་བྲལ་དུ་རྟོགས་ལ་བསྒྲུབ་པར་བྱའོ་ཞེས་སྟོན་པ་ལམ་ལ་འདོམས་པ་ཡིན་ཏེ། ཕ་རོལ་ཏུ་ཕྱིན་པ་དྲུག་ནི་་་་་་་ལམ་མཆོག་ཡིན་པའི་ཕྱིར་རོ། །ནང་རྣམ་ཐར་སྒོ་གསུམ་སྒོམ་པ་པོ་དང་། ཕྱི་བསྒོམ་བྱ་རྣམ་ཐར་སྒོམ་གསུམ་བསྒོམ་བྱ་སྒོམ་བྱེད་ཡིན་མིན་སྤྲོས་བྲལ་དུ་རྟོགས་ལ་བསྒྲུབ་པར་བྱའོ་ཞེས་སྟོན་པ་རིགས་སྒྲུབ་ལ་འདོམས་པ་་་་ཡིན་ཏེ། རྣམ་ཐར་སྒོ་གསུམ་མངོན་སུམ་དུ་རྟོགས་ན་མི་རིགས་པའི་སྒྲིབ་པ་སྤོང་ཞིང་། སེམས་ཕྱིན་ཅི་མ་ལོག་པར་སྒྲུབ་པའི་ཕྱིར་རོ། །སྔོན་གྱི་མཐའ་འཁོར་བ་ནས་ཕྱི་མའི་མཐའ་མྱང་འདས་སུ་ངེས་འབྱིན་ཡིན་མིན་་་སྤྲོས་བྲལ་ཏུ་རྟོགས་ལ་བསྒྲུབ་པར་བྱའོ་ཞེས་སྟོན་པ་ངེས་འབྱིན་ལ་འདོམས་པ་ཡིན་ཏེ། སྤྲོས་བྲལ་རྟོགས་ན་འཁོར་བ་ལས་ངེས་པར་འབྱིན་པའི་ཕྱིར་རོ། །ལྡན་མི་ལྡན་ནི་ཡིན་མིན་ནོ། །མ་ཡིན་པ་ཉིད་དུ་ནི་སྤྲོས་བྲལ་ལོ་།་ །ངག་དོན་ནི། སྦྱིན་པའི་ཕར་ཕྱིན་ལ་བརྩོན་ཞེས་བྱ་བའམ་མི་བརྩོན་ཞེས་བྱ་བར་ཡང་དག་པར་རྗེས་སུ་མ་མཐོང་ཞེས་སོགས་ཀྱི་མདོ་ཆོས་ཅན། ལམ་ལ་འདོམས་པའི་གདམས་ངག་ཡིན་ཏེ། སྦྱིན་སོགས་དང་་བདག་ཉིད་བརྩོན་བྱ་བརྩོན་བྱེད་ཡིན་མིན་སྤྲོས་བྲལ་དུ་རྟོགས་ལ་བསྒྲུབ་པར་བྱའོ་ཞེས་སྟོན་པའི་དེ་བཞིན་གཤེགས་པའི་གསུངས་ཡིན་པའི་ཕྱིར། སྟོང་པ་ཉིད་ལ་སྟོང་པ་ཉིད་ཀྱིས་སྦྱོར་བར་མི་བྱེད་དེ། སྟོང་པ་ཉིད་ཀྱི་་་་་

༄ཚོ། །རྣལ་འབྱོར་ལ་མ་ཡིན་ནོ་ཞེས་སོགས་ཀྱི་མདོ་ཆོས་ཅན། རིགས་སྒྲུབ་ལ་འདོམས་པའི་གདམས་ངག་ཡིན་ཏེ། རྣམ་ཐར་སྒོ་གསུམ་སྒོམ་པ་པོ་དང་བསྒོམ་བྱ་རྣམ་ཐར་སྒོ་གསུམ་བསྒོམ་བྱ་སྒོམ་བྱེད་ཡིན་མིན་་སྤྲོས་བྲལ་དུ་རྟོགས་ལ་བསྒྲུབ་པར་བྱའོ་ཞེས་སྟོན་པའི་དེ་བཞིན་གཤེགས་པའི་གསུངས་ཡིན་པའི་ཕྱིར། ནང་ནི་ཡུལ་ཅན་དང་སྒོམ་པ་པོ། ཕྱི་ནི་ཡུལ་དང་བསྒོམ་བྱའོ། །སོགས་ཁོངསནས་མཚན་མེད་དང་སྨོན་མེད་དོ། །སྔོན་གྱི་མཐའ་ལ་ཕྱི་མའི་མཐས་སྦྱོར་བར་མི་བྱེད་དེ་ཞེས་སོགས་ཀྱི་མདོ་ཆོས་ཅན། ངེས་འབྱིན་ལ་འདོམས་པའི་གདམས་ངག་ཡིན་ཏེ། འཁོར་བ་ནས་མྱང་འདས་སུ་ངེས་པར་འབྱིན་པ་ཡིན་མིན་སྤྲོས་བྲལ་དུ་རྟོགས་ལ་་་་་བསྒྲུབ་པར་བྱའོ་ཞེས་སྟོན་པའི་དེ་བཞིན་གཤེགས་པའི་གསུངས་ཡིན་པའི་ཕྱིར། ལམ་བདེན་གྱི་མཚན་ཉིད། རང་འབྲས་འགོག་བདེན་གྱི་རྒྱུར་གྱུར་པའི་ཟག་མེད་འདུས་བྱས། དབྱེ་ན་མཐོང་སྒོམ་མི་སློབ་ལམ་གསུམ།ས་མཚམས་འཕགས་པ་ཁོ་ནའི་རྒྱུད་ལ་ཡོད། རྟེན་དཀོན་མཆོག་ལ་འདོམས་པ་ལ། སངས་རྒྱས་ལ་འདོམས་པ་ནི། སངས་རྒྱས་དཀོན་མཆོག་ལ་འདོམས་སོ། །གཞན་རྣམས་སྔར་བཞིན་ལ། བྱེ་བྲག་ཏུ་སངས་་་་་རྒྱས་ལ་སྟོན་པར་ཞེན་པ་དགག་པའི་ཕྱིར་དུའོ། །ཚུལ་ཇི་ལྟར་ན་མ་ཞེན་པར་རྒྱུ་མཚན་དང་རྒྱུ་མཚན་ཅན། མཚོན་བྱ་དང་མཚན་ཉིད། དམིགས་བྱ་དང་དམིགས་བྱེད་རང་བཞིན་མ་དམིགས་པར་མཉམ་པ་ཉིད་དུ་ཤེས་

པར་གྱིས་ལ་སྟོན་པར་བསྟེན་ཅིག་ཅེས་ལུང་འབོགས་པའི་ཚུལ་གྱིས་སོ། །ཞེན་པར་མི་རིགས་པའི་རྒྱུ་མཚན་ཅི་ཡིན་ཞེ་ན། ཤེས་བྱ་ཆོས་ཅན། གཟུགས་སོགས་ཡུལ་དང་རྣམ་མཁྱེན་ཡུལ་ཅན་དུ་ཞེན་པར་མི་རིགས་ཏེ།གཟུགས་སོགས་དང་རྣམ་མཁྱེན་གཉིས་བདེན་པར་མི་དམིགས་པའི་ཕྱིར་ཏེ། དེ་གཉིས་ཡིན་ལུགས་ལ་སྟོང་པའི་མཚན་ཉིད་དུ་དབྱེར་མེད་པའི་ཕྱིར། ཆོས་ཅན། སངས་རྒྱས་མཚོན་བྱ་དང་རྣམ་མཁྱེན་མཚན་ཉིད་དུ་་་་་ཞེན་པར་མི་རིགས་ཏེ། སངས་རྒྱས་དང་སངས་རྒྱས་སུ་མཚོན་པར་བྱེད་པའི་ཆོས་སྟོབས་སོགས་ཀྱི་ངོ་བོ་རྣམ་མཁྱེན་བདེན་པར་མི་དམིགས་པའི་ཕྱིར་ཏེ། དེ་གཉིས་ཡིན་ལུགས་ལ་སྟོང་པའི་མཚན་ཉིད་དུ་དབྱེར་མེད་པའི་ཕྱིར་།་ ཆོས་ཅན། རྣམ་མཁྱེན་རྒྱུ་མཚན་དང་བྱང་ཆུབ་རྒྱུ་མཚན་ཅན་དུ་ཞེན་པར་མི་རིགས་ཏེ། དེ་གཉིས་བདེན་པར་མི་དམིགས་པའི་ཕྱིར་ཏེ། དེ་གཉིས་ཡིན་ལུགས་ལ་སྟོང་པའི་མཚན་ཉིད་དུ་དབྱེར་མེད་པའི་ཕྱིར།གདམས་བྱའི་ཡུལ་སངས་རྒྱས་དཀོན་མཆོག་གང་ཞེ་ན། སངས་རྒྱས་དཀོན་མཆོག་གི་མཚན་ཉིད། ཡོན་ཏན་དྲུག་ལྡན་གྱི་དོན་གཉིས་མཐར་ཕྱིན་པ། ཡོན་ཏན་དྲུག་ནི་འདུས་མ་བྱས་པ། ལྷུན་གྱིས་གྲུབ་པ།གཞན་གྱི་རྐྱེན་གྱིས་རྟོགས་པ་མ་ཡིན་པ། མཁྱེན་པ། བརྩེ་བ། ནུས་པའོ། །དབྱེ་ན་སྐུ་གསུམ་མོ། །གཟུགས་ལ་རྣམ་མཁྱེན་གྱིས་སྦྱོར་བར་མི་བྱེད་ཅེས་སོགས་ཀྱི་མདོ་ཆོས་ཅན། སངས་རྒྱས་དཀོན་མཆོག་ལ་་

༄༅། །འདོམས་པའི་གདམས་ངག་ཡིན་ཏེ། མ་ཞེན་པར་རྒྱུ་མཚན་དང་རྒྱུ་མཚན་ཅན་མཚོན་བྱ་དང་མཚན་ཉིད་དམིགས་བྱ་དང་དམིགས་བྱེད་རང་བཞིན་མ་དམིགས་པར་མཉམ་པ་ཉིད་དུ་ཤེས་པར་གྱིས་ལ་སངས་་་་རྒྱས་དཀོན་མཆོག་སྟོན་པར་བསྟེན་ཅིག་ཅེས་ལུང་འབོགས་པའི་དེ་བཞིན་གཤེགས་པའི་གསུངས་ཡིན་པའི་ཕྱིར། ཁྱབ་སྟེ། དམིགས་བྱ་དམིགས་བྱེད་སོགས་རང་བཞིན་མ་དམིགས་པར་མཉམ་པ་ཉིད་དུ་ཤེས་པའི་ཡེ་་་་་་ཤེས་མཐར་ཕྱིན་པའི་སངས་རྒྱས་དཀོན་མཆོག་ཡིན་པའི་ཕྱིར། ཆོས་དཀོན་མཆོག་ལ་འདོམས་པ་ནི། ཆོས་དཀོན་མཆོག་ལ་འདོམས་སོ། །གཞན་རྣམས་སྔར་བཞིན་ལ། བྱེ་བྲག་ཏུ་ཆོས་དཀོན་མཆོག་ལ་ལམ་དུ་་་་་་ཞེན་པ་དགག་པའི་ཕྱིར་དུའོ། །ཚུལ་མཁྱེན་གསུམ་གྱི་ཡུལ་དུ་བྱས་པ་གཞི་གཉེན་རྣམ་པ་མཐའ་དག་བསྡོམས་པ་དག་གིས་ཁྱབ་པའི་རང་གི་མཚན་ཉིད་འཛིན་པའི་ཆོས་ཐམས་ཅད་རང་བཞིན་གྱིས་ངོ་བོ་ཉིད་ཡོད་པ་མ་ཡིན་་པར་རྟོགས་ལ་རྒྱུད་ལ་བསྟེན་ཅིག་ཅེས་ལུང་འབོགས་པའི་ཚུལ་གྱིས་སོ། །རྔོག་གིས་བསྡས་པ་དང་པོ་ནི་ཡུལ་ལོ། །གཉིས་པ་ནི་བསྡོམས་པའོ། །གསུམ་པ་ཁྱབ་པའོ་ཞེས་གསུངས་པ་བཞིན་ནོ། །ཁོ་བོས་ནི་འདི་་་་་་་ལྟར་གོ་སྟེ། བསྡུས་དང་པོ་ནི་ཡུལ་ཅན་གྱིས་ཡུལ་བསྡུས་པ། གཉིས་པ་ནི་སྤྱི་གཞི་གཉེནེ་རྣམ་པས་ཁྱད་པར་གཟུགས་སོགས་བསྡུས་པ། གསུམ་པ་ནི་ཡན་ལག་གཟུགས་སོགས་ཀྱིས་ཉིང་ལག་སྔོན་པོ་སོགས་བསྡུས་་་་་

པའོ་། །གདམས་བྱའི་ཡུལ་ཆོས་དཀོན་མཆོག་གི་མཚན་ཉིད། ཡོན་ཏན་དྲུག་ལྡན་གྱི་རྣམ་བྱང་བདེན་པ། ཡོན་ཏན་དྲག་ནི་བསམ་དུ་མེད་པ། གཉིས་སུ་མེད་པ། རྟོག་པ་མེད་པ། དག་པ། གསལ་བ།གཉེན་པོའི་ཕྱོགས་སོ། །དབྱེ་ན་ཐེག་ཆེན་གྱི་འགོག་བདེན་དང་ལམ་བདེན་གཉིས། ངག་དོན་ནི། གཟུགས་དངོས་པོ་ཁྲོད་ཅེས་བྱ་བར་མི་སྦྱོར་ཞེས་སོགས་ཀྱི་མདོ་ཆོས་ཅན། ཆོས་དཀོན་མཆོག་ལ་འདོམས་པའི་་་་་་གདམས་ངག་ཡིན་ཏེ། ཆོས་ཐམས་ཅད་རང་བཞིན་གྱིས་ངོ་བོ་ཉིད་ཡོད་པ་མ་ཡིན་པར་རྟོགས་ལ་ཆོས་དཀོན་མཆོག་རྒྱུད་ལ་བསྟེན་ཅིག་ཅེས་ལུང་འབོགས་པའི་དེ་བཞིན་གཤེགས་པའི་གསུངས་ཡིན་པའི་ཕྱིར། དགེ་་་་་་་འདུན་ལ་འདོམས་པ་ནི། དགེ་འདུན་དཀོན་མཆོག་ལ་འདོམས་སོ། །གཞན་རྣམས་སྔར་བཞིན་ལ། བྱེ་བྲག་ཏུ་དགེ་འདུན་དཀོན་མཆོག་ལམ་བསྒྲུབ་པའི་གྲོགས་སུ་ཞེན་པ་དགག་པའི་ཕྱིར་དུའོ། །ཚུལ་རང་བཞིན་་་་གྱིས་མ་སྐྱེས་པ་ཉིད་དུ་རྟོགས་ལ་གྲོགས་སུ་བསྟེན་ཅིག་ཅེས་ལུང་འབོགས་པའི་ཚུལ་གྱིས་སོ། །གདམས་བྱའི་ཡུལ་དགེ་འདུན་དཀོན་མཆོག་གི་མཚན་ཉིད། རིགས་གྲོལ་གཉིས་དང་ལྡན་པའི་ཕྱིར་མི་ལྡོག་པའི་བྱང་་་་་་་སེམས་འཕགས་པ་དུ་མ་འདུས་པ། དབྱེ་ན། ལུས་ཀྱི་དབྱེ་བ་རྒྱུན་ཞུགས་ཕྱིར་འོང་ཕྱིར་མི་འོང་འབྲས་གནས་ཀྱི་མིང་ཅན་གསུམ། རྒྱུན་ཞུགས། ཕྱིར་འོང་། ཕྱིར་མི་འོང་། དགྲ་བཅོམ་ཞུགས་པའི་མིང་ཅན་་་་་་

༄ཚོ། །བཞིར་ཕྱེ་བའི་བྱེ་བྲག་གིས་སྐྱེས་བུ་ཆེན་པོ་བདུན་པོ་རང་སངས་རྒྱས་ཀྱི་མིང་ཅན་གཅིག་དང་ལྷན་ཅིག་བགྲངས་པས་བརྒྱད་པོ། ཡན་ལག་གི་དབྱེ་བ་དབང་རྟུལ་དད་པའི་རྗེས་འབྲང་། དབང་རྣོན་ཆོས་ཀྱི་་རྗེས་འབྲང་། རྒྱུན་ཞུགས་འབྲས་གནས་ཙམ་པོའི་མིང་ཅན། ཁྱད་པར་ཅརྣོ་ལྷ་དང་མིའི་རིགས་ནས་རིགས་སྐྱེ། ཕྱིར་འོང་ཞུགས་པ། གནས་པ་ཙམ་པོ་དང་། ཁྱད་པར་ཅན་བར་ཆད་གཅིག་པ། ཕྱིར་མི་འོང་་་་ཞུགས་པ། གནས་པ་ལ་འདའ་བའི་མིང་ཅན་བཞི། འཕར་གསུམ། མཐོང་ཆོས་ཞི། ལུས་མངོན་བྱེད། དགྲ་བཅོམ་འབྲས་ཞུགས་ཀྱི་མིང་ཅན། རང་སངས་རྒྱས་ཀྱི་མིང་ཅན་དུ་ཕྱེ་བའི་བྱེ་བྲག་གིས་གྲངས་ཉི་་་ཤུར་ངེས་སོ། །ཐེག་ཆེན་དགྲ་བཅོམ་པ་ཆོས་ཅན། འདིར་བསྟན་དགེ་འདུན་དཀོན་མཆོག་མ་ཡིན་ཏེ། ཁྱོད་སངས་རྒྱས་དཀོན་མཆོག་ཡིན་པའི་ཕྱིར། མདོར་ན། བྱང་སེམས་དེ་གང་ནས་ཤི་འཕོས་ནས་འདིར་་་་་་སྐྱེས་པ་ཡིན་ཞེས་སོགས་ཀྱི་མདོ་ཆོས་ཅན། དགེ་འདུན་དཀོན་མཆོག་ལ་འདོམས་པའི་གདམས་ངག་ཡིན་ཏེ། ཕྱིར་མི་ལྡོག་པའི་བྱང་ཆུབ་སེམས་དཔའི་ཚོགས་རྣམས་རང་བཞིན་གྱིས་མ་སྐྱེས་པ་ཉིད་དུ་རྟོགས་ལ་གྲོགས་་་སུ་བསྟེན་ཅིག་ཅེས་ལུང་འབོགས་པའི་དེ་བཞིན་གཤེགས་པའི་གསུངས་ཡིན་པའི་ཕྱིར། མ་ཞེན་པའི་བརྩོན་འགྲུས་ལ་འདོམས་པ་ནི། མ་ཞེན་པའི་བརྩོན་འགྲུས་ལ་འདོམས་སོ། །དགོས་པ་སྤྱི་སྔར་བཞིན་ལ། བྱེ་་་་

བྲག་ཏུ་སྒྲུབ་པ་པོ་དབང་རྟུལ་ལ་ལ་བརྩོན་འགྲུས་རྩོམ་པའི་སྒོ་ནས་སེམས་བསྐྱེད་དུ་བཤད་པའི་དོན་སྒྲུབ་པ་ལ་ནན་ཏན་བྱེད་པ་ན་ལུས་ངག་ཡིད་གསུམ་གྱི་བྱ་བ་ངན་པ་ལ་བདེ་བར་ཞེན་པའི་བསོད་ཉམས་རོ་མྱང་བའི་རྒྱུ་ལས་ལུས་ངག་ཡིད་གསུམ་གྱི་བྱ་བ་ངན་པ་ལ་མངོན་པར་ཞེན་ནས་སྒྲུབ་པ་འདོར་སྲིད་པས་དེའི་གཉེན་པོར་རོ། །ཚུལ་ལུས་ལ་སོགས་པ་རང་བཞིན་གྱིས་ངོ་བོ་ཉིད་ཡོད་པ་མ་ཡིན་པར་རྟོགས་ལ་སྤོངས་ཤིག་ཅེས་བསྟན་པའི་ཚུལ་གྱིས་སོ། །གཞན་རྣམས་སྔར་བཞིན་ནོ། །ངག་དོན། བྱང་སེམས་ཆེན་པོའི་ལུས་དང་ངག་དང་ཡིད་མི་དམིགས་པའི་ཚེ་བྱང་སེམས་ཆེན་པོའི་ལུས་ངག་ཡིད་གསུམ་གྱི་གནས་ངན་ལེན་ཡོངས་སུ་སྦྱོང་བ་ཡིན་ནོ་ཞེས་པའི་མདོ་ཆོས་ཅན། མ་ཞེན་པའི་བརྩོན་འགྲུས་ལ་འདོམས་པའི་གདམས་ངག་ཡིན་ཏེ། ལུས་སོགས་ཀྱི་བྱ་བ་ངན་པ་ལ་བདེ་བར་ཞེན་པའི་སྒོ་ནས་སྒྲུབ་པ་འདོད་པའི་གཉེན་པོར་ལུས་ལ་སོགས་པ་རང་བཞིན་གྱིས་ངོ་བོ་ཉིད་་་་ཡོད་པ་མ་ཡིན་པར་རྟོགས་ལ་སྤོངས་ཤིག་ཅེས་བསྟན་པའི་དེ་བཞིན་གཤེགས་པའི་གསུངས་ཡིན་པའི་ཕྱིར། མི་ངལ་བའི་བརྩོན་འགྲུས་ལ་འདོམས་པ་ནི། ཡོངས་སུ་ངལ་བ་མེད་པའི་བརྩོན་འགྲུས་ལ་འདོམས་སོ། །དགོས་པ་སྤྱི་སྔར་བཞིན་ལ། བྱེ་བྲག་ཏུ་བརྩོན་འགྲུས་རྩོམ་པའི་སྒོ་ནས་སེམས་བསྐྱེད་དུ་བཤད་པའི་དོན་སྒྲུབ་པ་ལ་ནན་ཏན་བྱེད་པ་ན་དངངས་པའི་རང་བཞིན་ཅན་གྱི་དབང་རྟུལ་ལ་ལ་དུས་ཡུན་རིང་མོ་ཞིག་ཏུ་སྒྲུབ་པ་ལ་་་་

༄༠། །གོམས་པར་བྱས་ཀྱང་རྨེདོད་པའིདོན་མ་གྲུབ་པ་ན་སྐྱོ་བ་སྐྱེས་ནས་སྒྲུབ་པ་འདོར་སྲིད་པས་དེའི་གཉེན་པོར་རོ། །ཚུལ་གཟུགས་ནས་རྫོགས་པའི་བྱང་ཆུབ་ཀྱི་བར་ལ་བརློམ་བྱར་མ་གྲུབ་པར་རྟོགས་ལ་སྤོངས་་ཤིག་ཅེས་བསྟན་པའི་ཚུལ་གྱིས་སོ། །གཞན་རྣམས་སྔར་བཞིན་ནོ། །ངག་དོན་ནི། བྱང་སེམས་ཆེན་པོ་ཡུམ་ལ་སྤྱོད་པའི་ཚེ་གཟུགས་སུ་མི་རློམ་ཞེས་པ་ནས། སུས་ཀྱང་ཐུབ་པ་མེད་པ་ཡིན་ནོ་ཞེས་པའི་བར་གྱི་མདོ་་ཆོས་ཅན། ཡོངས་སུ་ངལ་བ་མེད་པའི་བརྩོན་འགྲུས་ལ་འདོམས་པའི་གདམས་ངག་ཡིན་ཏེ། དུས་ཡུན་རིང་མོ་ཞིག་ཏུ་སྒྲུབ་པ་ལ་གོམས་པར་བྱས་ཀྱང་འདོད་པའི་དོན་མ་གྲུབ་པ་ན་སྐྱོ་བ་སྐྱེས་ནས་སྒྲུབ་པ་འདོར་སྲིད་་་་་་་པས་།་ དེའི་གཉེན་པོར་གཟུགས་ནས་རྫོགས་པའི་བྱང་ཆུབ་ཀྱི་བར་བརློམ་བྱར་མ་གྲུབ་པར་རྟོགས་ལ་སྤོངས་ཤིག་ཅེས་བསྟན་པའི་དེ་བཞིན་གཤེགས་པའི་གསུངས་ཡིན་པའི་ཕྱིར། ལམ་ཡོངས་སུ་བཟུང་བ་ལ་འདོམས་་་་པ་ནི། ལམ་ཡོངས་སུ་བཟུང་བའི་བརྩོན་འགྲུས་ལ་འདོམས་སོ། །དགོས་པ་སྤྱི་སྔར་བཞིན་ལ། བྱེ་བྲག་ཏུ་ཕྱོགས་བཅུ་ན་བཞུགས་པའི་སངས་རྒྱས་དང་བྱང་སེམས་རྣམས་ལ་སེམས་བསྐྱེད་པའི་དོན་རེ་རེའི་ཕྱིར་དུ་་་་་་་ལམ་གྱི་ལུང་ནོད་པར་བྱ་དགོས་ན་སེམས་ཞུམ་སྲིད་པས་དེའི་གཉེན་པོར་རོ། །ཚུལ་ཆོས་རྣམས་རང་བཞིན་གྱིས་མ་སྐྱེས་པ་ཉིད་དུ་རྟོགས་ལ་སྤོངས་ཤིག་ཅེས་སློབ་པའི་ཚུལ་གྱིས་སོ། །གཞན་རྣམས་སྔར་བཞིན་ནོ། །

ངག་དོན་ནི། བྱང་སེམས་ཆེན་པོ་ཡེ་ཤེས་གང་དང་ལྡན་པས་ཤར་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་ཀྱི་སངས་རྒྱས་ཀྱང་མཐོང་ངོ་ཞེས་སོགས་ཀྱི་མདོ་ཆོས་ཅན། ལམ་ཡོངས་སུ་བཟུང་བའི་བརྩོན་་་་འགྲུས་ལ་འདོམས་པའི་གདམས་ངག་ཡིན་ཏེ། སེམས་ཞུམ་པའི་གཉེན་པོར་ཆོས་རྣམས་རང་བཞིན་གྱིས་མ་སྐྱེས་པ་ཉིད་དུ་རྟོགས་ལ་སྤོངས་ཤིག་ཅེས་སློབ་པའི་དེ་བཞིན་གཤེགས་པའི་གསུངས་ཡིན་པའི་ཕྱིར། སྤྱན་ལ་་་་འདོམས་པ་ནི། སྤྱན་ལྔ་ལ་འདོམས་སོ། །དགོས་པ་སྤྱི་སྔར་བཞིན་ལ། བྱེ་བྲག་སྤྱན་ལྔ་ལ་ཡོན་ཏན་དུ་ཞེན་པ་དགག་པའི་ཕྱིར་དུའོ། །ཚུལ་སྤྲོས་བྲལ་དེ་བཞིན་ཉིད་དུ་དབྱེར་མེད་པར་རྟོགས་ལ་བསྒྲུབ་པར་བྱའོ་་་་་་་ཞེས་སློབ་པའི་ཚུལ་གྱིས་སོ། །གདམས་བྱའི་ཡུལ་ཐེག་ཆེན་གྱི་སྤྱན་གྱི་མཚན་ཉིད། བདག་རྐྱེན་ཕར་ཕྱིན་ལ་བརྟེན་ནས་ཡུལ་མཐོང་བའི་རིག་པ། དབྱེ་ན། གོང་འོག་མཚོན་བྱ་དང་། མཚན་ཉིད་གྲངས་ཇི་ལྟ་བ་་་བཞིན་དུ་སྦྱར་ན། ཤའི་སྤྱན་ནི་བདག་རྐྱེ།ན་ཕར་ཕྱིན་ལ་བརྟེན་ནས་དངོས་པོ་སོ་སོར་ངེས་པ་དཔག་ཚད་བརྒྱ་ནས་སྟོང་གསུམ་ཚུན་ཆད་ཀྱི་གཟུགས་རྣམས་མཐོང་བའི་ཡུལ་ཅན། བྱང་སེམས་ཀྱི་ཤའི་མིག་གིས་སྟོང་་་་་་་གསུམ་ལས་ལྷག་པ་མི་མཐོང་སྟེ། དེ་ནི་མར་མེ་འབུལ་བ་ལ་སོགས་པའི་རྣམ་པར་སྨིན་པ་ལས་བྱུང་བ་ཉིད་ཀྱེས་ཡུལ་སོ་སོར་ངེས་པའི་ཕྱིར་དང་། བདག་རྐྱེན་ཤའི་མིག་དབང་གི་བདག་འབྲས་སུ་གྱུར་པའི་ཡུལ་ཅན་་་་་་་

༄༅། །ཡིན་པའི་ཕྱིར་ཁྱབ་སྟེ། བདག་རྐྱེན་ཤའི་མིག་དབང་ལ་དེ་བས་ལྷག་པ་མཐོང་བར་སྐྱེད་པའི་ནུས་པ་མེད་པའི་ཕྱིར། སྔོན་བྱས་པའི་དགེ་བའི་ལས་ཀྱི་རྣམ་པར་སྨིན་པ་ལས་བྱུང་བའི་ལྷའི་སྤྱན་ནི།བདག་རྐྱེན་ཕར་ཕྱིན་ལ་བརྟེན་ནས་ཕྱོགས་བཅུའི་སེམས་ཅན་ཐམས་ཅད་ཀྱི་འཆི་འཕོ་བ་དང་སྐྱེ་བ་མཐོང་བའི་ཡུལ་ཅན། ཤེས་རབ་ཀྱི་སྤྱན་ནི། བདག་རྐྱེན་ཕར་ཕྱིན་ལ་བརྟེན་ནས་ཆོས་ཐམས་ཅད་ལ་རྣམ་པར་མི་རྟོག་་་་པའི་ཡུལ་ཅན། ཆོས་ཀྱི་སྤྱན་ནི། བདག་རྐྱེན་ཕར་ཕྱིན་ལ་བརྟེན་ནས་རང་དང་རྒྱུད་སྟོད་མཉམ་པའི་འཕགས་པའི་གང་ཟག་ཐམས་ཅད་ཀྱི་དབང་པོ་རྣོ་རྟུལ་སོགས་རྟོགས་པའི་ཡུལ་ཅན། སངས་རྒྱས་ཀྱི་སྤྱན་ནི།བདག་རྐྱེན་ཕར་ཕྱིན་ལ་བརྟེན་ནས་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོ་གས་པར་བྱང་ཆུབ་པའི་ཡུལ་ཅན། ས་མཚམས་ནི། དང་པོ་ཐེག་ཆེན་གྱི་ཚོགས་ལམ་ནས། གཉིས་པ་སྦྱོར་ལམ་ནས།གསུམ་པ་ས་བཅུ་གཅིག་གི་མཉམ་གཞག་ན་གཙོ་ཆེ། བཞི་པ་ས་བཅུ་གཅིག་གི་རྗེས་ཐོབ་ན། ལྔ་པ་མཚན་ཉིད་པ་རྫོགས་པའི་སངས་རྒྱས་ཀྱི་ས་ན། རྗེས་མཐུན་པ་ས་དང་པོ་ནས་ཡོད་དོ། །རྒྱུ་ནི་མདོ་ལས་མིག་ལྔ་་་ཡོངས་སུ་སྦྱང་བར་འདོད་པ་དང་ཐོབ་པར་འདོད་པས་ཕ་རོལ་ཏུ་ཕྱིན་པ་དྲུག་ལ་བརྩོན་པར་བྱའོ་ཞེས་གསུངས་པ་བཞིན་ནོ། །ངག་དོན་ནི། མིག་ལྔ་པོ་དེ་དག་ལ་བསླབས་ནས་བྱང་ཆུབ་སེམས་དཔའ་ཆེན་པོ་བླ་མེད་་་་་་་

རྫོགས་པའི་བྱང་ཆུབ་ཏུ་མེཛརྣེ་པར་རྫོགས་པར་འཚང་རྒྱའོ་ཞེས་སོགས་ཀྱི་མདོ་ཆོས་ཅན། སྤྱན་ལྔ་ལ་འདོམས་པའི་གདམས་ངག་ཡིན་ཏེ། སྤྱན་ལྔ་ཡུལ་དང་ཡུལ་ཅན་རྣམས་སྤྲོས་བྲལ་དེ་བཞིན་ཉིད་དུ་དབྱེར་མེད་པར་་་་་རྟོགས་ལ་སྒྲུབ་པར་བྱའོ་ཞེས་སློབ་པའི་དེ་བཞིན་གཤེགས་པའི་གསུང་ཡིན་པའི་ཕྱིར། མངོན་ཤེས་ལ་འདོམས་པ་ནི། མངོན་ཤེས་དྲུག་ལ་འདོམས་སོ། །དགོས་པ་སྤྱི་སྔར་བཞིན་ལ། བྱེ་བྲག་མངོན་ཤེས་དྲུག་ལ་་་་་་ཡོན་ཏན་དུ་ཞེན་པ་དགག་པའི་ཕྱིར་དུའོ། །ཚུལ་མངོན་ཤེས་བྱེད་ལས་དང་བཅས་པ་རྣམས་གཟོད་མ་ནས་ཞི་བ་ཉིད་དུ་རྟོགས་ལ་བསྒྲུབ་པར་བྱའོ་ཞེས་སྟོན་པའི་ཚུལ་གྱིས་སོ། །གཞན་རྣམས་སྔར་བཞིན་ནོ། །གདམས་བྱའི་ཡུལ་མངོན་ཤེས་ནི་གང་། དབྱེ་ན་དུ། བྱེད་ལས་ཅི་ཞེ་ན། མངོན་ཤེས་ཙམ་གྱི་མཚན་ཉིད། བསམ་གཏན་གྱི་དངོས་གཞིའི་སེམས་ལ་བརྟེན་ནས་རང་ཡུལ་མངོན་སུམ་དུ་མཐོང་བའི་རིག་པ། ཁྱད་་་པར་དུ་ཐེག་ཆེན་གྱི་མངོན་ཤེས་ཀྱི་མཚན་ཉིད་རྣམ་མཁྱེན་ཡིད་བྱེད་དང་ལྡན་པས་བསམ་གཏན་བཞི་པའི་དངོས་གཞི་ཤིན་ཏུ་དག་པ་པ་ལ་བརྟེན་ནས་རང་ཡུལ་མངོན་སུམ་དུ་མཐོང་བའི་ཏིང་ངེ་འཛིན་དང་ཤེས་རབ་མཚུངས་་་་་ལྡན་དང་བཅས་པ། དབྱེ་ན་ཐེག་ཆེན་གྱི་རྫུ་འཕྲུལ་དང་། ལྷའི་རྣ་བ་དང་། གཞན་གྱི་སེམས་ཤེས་པ་དང་། སྔོན་གྱི་གནས་རྗེས་སུ་དྲན་པ་དང་། མངོན་པར་འདུ་བྱེད་པ་ལས་བྱུང་བའི་ལྷའི་མིག་དང་། ཟག་པ་

༄༅། །ཟད་པའི་མངོན་ཤེས་ཀྱི་མཚན་ཉིད། རྣམ་མཁྱེན་ཡིད་བྱེད་དང་ལྡན་པས་བསམ་གཏན་བཞི་པའི་དངོས་གཞི་ཤིན་ཏུ་དག་པ་པ་ལ་བརྟེན་ནས་རྫུ་འཕྲུལ་གྱི་རྣམ་འཕྲུལ་སྣ་ཚོགས་པ་དང་། སྒྲ་སྣ་ཚོགས་ཉན་པ་དང་། སེམས་ཅན་གྱི་སེམས་ཀྱི་སྤྱོད་པ་ལ་འཇུག་པ་དང་། སྔོན་གྱི་མཐའི་སྤྱོད་པ་རྗེས་སུ་དྲན་པ་དང་། སེམས་ཅན་རྣམས་ཀྱི་འཆི་འཕོ་བ་དང་སྐྱེ་བ་མཐོང་བ་ཡང་དག་པར་འབྱོར་པའི་ཏིང་ངེ་འཛིན་ཤེས་རབ་་་་་་་མཚུངས་ལྡན་དང་བཅས་པ། བསམ་གཏན་བཞི་པའི་དངོས་གཞི་ཤིན་ཏུ་དག་པ་པ་ལ་བརྟེན་ནས་ཟག་པ་ཟད་པ་ཤེས་པ་ཡང་དག་པར་འབྱོར་པའི་ཏིང་ངེ་འཛིན་ཤེས་རབ་མཚུངས་ལྡན་དང་བཅས་པ་མཐར་ཐུག་པ། ས་་་མཚམས་དང་པོ་ལྔ་ཕྱི་རོལ་པ་དང་ཉན་ཐོས་པ་ལའང་ཡོད། དྲག་པ་ཉན་ཐོས་ལ་ཉོན་མོངས་པའི་ཟག་པ་ཟད་པའི་མངོན་ཤེས་ཡོད་ལ། སྒྲིབ་གཉིས་ཀྱི་ཟག་པ་ཟད་པའི་མངོན་ཤེས་མེད་དོ། །ཐེག་ཆེན་གྱི་དང་པོ་ལྔ་་་་་ཚོགས་ལམ་ཆེན་པོ་ནས་ཡོད། དྲུག་པ་རྗེས་མཐུན་པ་ས་དང་སྐྲེ་ནས་ཡོད། མཚན་ཉིད་པ་སངས་རྒྱས་ས་ཁོ་ན་ན་ཡོད་དེ། འདིར་ཟག་པ་སྒྲིབ་གཉིས་ཡིན་ལ་དེ་ཟད་པ་སངས་རྒྱས་ལས་གཞན་ལ་མེད་པའི་ཕྱིར་རོ། །བྱེད་ལས་ནི་མངོན་ཤེས་དྲུག་གིས་གོ་རིམ་བཞིན་དུ་ས་གཡོ་བ་དང་གཅིག་ཏུ་གྱུར་ནས་མང་པོར་སྤྲུལ་པ་ལ་སོགས་པ་གྲུབ་པར་བྱེད་དོ། །འཇིག་རྟེན་གྱི་ཁམས་ཐམས་ཅད་ན་གནས་པའི་སྒྲ་ཆུང་ངུ་དང་ཅིག་ཤོས་ཆེན་པོ་ཐོས་

པར་བྱེད་པ་དང་། གཞན་རྒྱུད་ཀྱི་སེམས་འདོད་ཆགས་དང་བཅས་པ་ལ་སོགས་པ་ཤེས་པར་བྱེད་པ་དང་། རང་དང་གཞན་གྱི་ཚེ་རབས་སྔ་མ་དུ་མར་རྗེས་སུ་དྲན་པར་བྱེད་པ་དང་། འཇིག་རྟེན་གྱི་ཁམས་ཐམས་ཅད་ན་ཡོད་པའི་གཟུགས་ཐམས་ཅད་མཐོང་བར་བྱེད་པ་དང་། ཉོན་མོངས་པ་དང་ཤེས་བྱའི་སྒྲིབ་པ་འཇོམས་པར་བྱེད་དོ། །ཉོན་སྒྲིབ་ཀྱི་མཚན་ཉིད། ཉོན་མོངས་པ་ཅན་གྱི་མི་ཤེས་པ་གང་ཞིག་ཐར་པ་ལ་བར་་དུ་གཅོད་པ།དབྱེ་ན་འཁོར་བར་འཆིང་བར་བྱེད་པའི་ཉོན་སྒྲིབ་དང་། བག་ལ་ཉལ་གྱི་ངོ་བོའི་ཉོན་སྒྲིབ་གཉིས། དང་པོ་ལ་ལྟ་་བ་ལྔ་དང་ལྟ་མིན་ལྔའོ། །གཉིས་པ་ནི་ཉོན་མོངས་པའི་བག་ཆགས་སོ། །ཤེས་སྒྲིབ་ཀྱི་མཚན་ཉིད།ཉོན་མོངས་པ་ཅན་མིན་པའི་མི་ཤེས་པ་གང་ཞིག་ཐམས་ཅད་མཁྱེན་པ་ལ་བར་དུ་གཅོད་པ། དབྱེ་ན་འཁོར་གསུམ་དུ་རྟོག་པ་རྣམས་སོ། །ངག་དོན་མངོན་པར་ཤེས་པ་ཡོངས་སུ་རྫོགས་ཤིང་ཡོངས་སུ་དག་པས་ནི་རྣམ་པ་་་ཐམས་ཅད་མཁྱེན་པ་ཉིད་གཏོད་པར་བྱེད་དོ་ཞེས་སོགས་ཀྱི་མདོ་ཆོས་ཅན། མངོན་ཤེས་དྲག་ལ་འདོམས་པའི་གདམས་ངག་ཡིན་ཏེ། མངོན་ཤེས་བྱེད་ལས་དང་བཅས་པ་རྣམས་གཟོད་མ་ནས་ཞི་བ་ཉིད་དུ་རྟོགས་ལ་་་་་་་བསྒྲུབ་པར་བྱའོ་ཞེས་སྟོན་པའི་དེ་བཞིན་གཤེགས་པའི་གསུང་ཡིན་པའི་ཕྱིར། མཐོང་ལརྨེ་་ལ་འདོམས་པ་ནི། མཐོང་ལམ་ལ་འདོམས་སོ། །སློབ་མ་ཆོས་ཐམས་ཅད་བདེན་པའི་ངོ་བོ་ཉིད་ཡོད་པ་མ་ཡིན་པར་རྟོགས་་་་་

༄ཚོ། །པའི་རྣལ་འབྱོར་པ་བྱང་སེམས་མཐོང་ལམ་པ་ལའོ། །ཚུལ་སྒྱུ་མ་མཁན་རང་གིས་སྤྲུལ་པའི་སྒྱུ་མ་ལ་ཞེན་པ་མེད་པ་བཞིན་དུ་ཐམས་ཅད་ལ་མངོན་པར་ཞེན་པ་མེད་པའི་གཞི་ཅན་དུ་རྟོགས་ལ་བསྒོམ་པར་བྱའོ་ཞེས་སྟོན་པའི་ཚུལ་གྱིས་སོ། །དགོས་པ་སྤྱི་སྔར་བཞིན་ལ། བྱེ་བྲག་ཏུ་ཐེག་ཆེན་མཐོང་ལམ་དེས་སྤང་བར་བྱ་བའི་སྒྲིབ་པ་ཀུན་བཏགས་ཀྱི་གཉེན་པོར་རོ། །གདམས་བྱའི་ཡུལ་ཐེག་ཆེན་མཐོང་ལམ་གྱི་མཚན་ཉིད།འཇིག་རྟེན་ལས་འདས་པའི་སྒོམ་ལམ་མ་སྐྱེས་གོང་གི་ཐེག་ཆེན་འཕགས་པའི་མངོན་རྟོགས། དབྱེ་ན། ཡུལ་བདེན་པ་བཞིས་བསྡུས་པའི་བཟོད་ཤེས་སྐད་ཅིག་མ་བཅུ་དྲུག་གི་ངོ་བོ་ཉིད་དོ། །གཞན་རྣམས་སྔར་བཞིན་་་ནོ་།་ །ངག་དོན་ནི། བྱང་སེམས་ཡུམ་ལ་སྤྱོད་པས་མིང་གི་བརྡར་བཏགས་པ་དང་། གང་ཟག་ཏུ་བཏགས་པ་དང་། ཆོས་སུ་བཏགས་པ་ལ་བསླབ་པར་བྱའོ་ཞེས་པའི་མདོ་ཆོས་ཅན། མཐོང་ལམ་ལ་འདོམས་པའི་་་་གདམས་ངག་ཡིན་ཏེ། ཐེག་ཆེན་གྱི་མཐོང་ལམ་དེ་དེས་སྤོང་བར་བྱ་བའི་སྒྲིབ་པ་ཀུན་བཏགས་ཀྱི་གཉེན་པོར་སྒྱུ་མ་བཞིན་དུ་བསྒོམ་པར་བྱའོ་ཞེས་སྟོན་པའི་དེ་བཞིན་གཤེགས་པའི་གསུངས་ཡིན་པའི་ཕྱིར། སྒོམ་ལམ་ལ་འདོམས་པ་ནི། སྒོམ་ལམ་ལ་འདོམས་སོ། །དགོས་པ་སྤྱིར་སྔར་བཞིན་ལ། བྱེ་བྲག་ཏུ་ཐེག་ཆེན་གྱི་སྒོམ་ལམ་དེས་སྤང་བར་བྱ་བའི་སྒྲིབ་པ་ལྷན་སྐྱེས་ཀྱི་གཉེན་པོར་རོ། །ཚུལ་སྒྱུ་མ་མཁན་བཞིན་དུ་ཞེན་མེད་དུ་་་་་་་

བསྒོམ་པར་བྱའོ་ཞེས་སྟོན་པའི་ཚུལ་གྱིས་སོ། །སློབ་མ་ཐེག་ཆེན་སྒོམ་ལམ་པའི་རྣལ་འབྱོར་པ་ལའོ། །གདམས་བྱའི་ཡུལ་སྒོམ་ལམ་ལ། དེ་ངོས་གཟུང་། དེ་ལ་རྩོད་པ་སྤང་བ་གཉིས། དང་པོ་ནི། ཤེས་བྱ་་་་་་་ཆོས་ཅན། མཐོང་ལམ་གྱིས་མ་མཐོང་བའི་ཆོས་ཉིད་ཙམ་མངོན་སུམ་དུ་མཐོང་བའི་སྒོམ་ལམ་མཚན་ཉིད་པ་གཞག་པ་མེད་དེ། མཐོང་ལམ་དང་སྒོམ་ལམ་གཉིས་ཆོས་ཉིད་ཙམ་མངོན་སུམ་དུ་རྟོགས་པར་མཚུངས་པསསོ །ཐེག་ཆེན་གྱི་སྒོམ་ལམ་ཆོས་ཅན། མཐོང་ལམ་དང་ཆོས་ཉིད་ཙམ་མངོན་སུམ་དུ་རྟོགས་པར་མཚུངས་ཏེ། བཤད་མ་ཐག་པའི་མཐོང་ལམ་གྱིས་མངོན་སུམ་དུ་རྟོགས་པའི་ཆོས་ཉིད་དེ་ལ་དམིགས་ཏེ་རྒྱུན་ལྡན་དུ་སྒོམ་པར་་་་བྱེད་པའི་ཕྱིར། ཁྱབ་སྟེ། འདུས་བྱས་ལམ་དང་འདུས་མ་བྱས་འགོག་པ་གཉིས་ཡིན་ལུགས་ལ་ངོ་བོ་དབྱེར་མེད་པ་ཉིད་ཀྱིས་དེ་གཉིས་ཡིན་ལུགས་ལ་ཕན་ཚུན་ཐ་དད་དུ་གདགས་པར་མི་ནུས་པ་བཞིན་དུའོ། །དེས་ན་་་ཐེག་ཆེན་མཐོང་ལམ་གྱིས་མཐོང་ཟིན་གྱི་ཆོས་ཉིད་ལ་དམིགས་ཏེ་རྒྱུན་ལྡན་དུ་གོམས་པར་བྱེད་པའི་རྗེས་ལ་མངོན་རྟོགས་དེ། ཐེག་ཆེན་སྒོམ་ལམ་གྱི་ངོ་བོ་ཡིན་ནོ། །གཉིས་པ་ནི། འོ་ན་སྒོམ་སྤང་སྤོང་མི་ནུས་པར་་་་་་་ཐལ་ལོ་ཞེ་ན། སྐྱོན་མེད་དེ། ཐེག་ཆེན་གྱི་སྒོམ་ལམ་ཆོས་ཅན། མཐོང་ལམ་གྱིས་མཐོང་བའི་ཆོས་ཉིད་ལ་དམིགས་ཏེ་བསྒོམ་པ་ཡིན་ན་སྒོམ་སྤང་སྤོང་མི་ནུས་མི་དགོས་པར་ཐལ། མཐོང་ལམ་གྱིས་མཐོང་བའི་ཆོས་་

༄༧། །ཉིད་ལ་དམིགས་ཏེ་སྒོམ་པ་ཡིན་ཀྱང་ཁྱོད་ཀྱིས་སྒོམ་སྤང་སྤོང་བ་དེ་ནི་རྟེན་འབྲེལ་གྱི་ཆོས་ཉིད་ཡིན་པའི་ཕྱིར། ངག་དོན། འདུས་བྱས་ཀྱི་དབྱིངས་མེད་པར་འདུས་མ་བྱས་ཀྱི་དབྱིངས་སུ་གདགས་པར་མི་་་་་ནུས་སོ་ཞེས་སོགས་ཀྱི་མདོ་ཆོས་ཅན། སྒོམ་ལམ་ལ་འདོམས་པའི་གདམས་ངག་ཡིན་ཏེ། ཐེག་ཆེན་སྒོམ་ལམ་དེ་དེས་སྤང་བར་བྱ་བའི་སྒྲིབ་པ་ལྷན་སྐྱེས་ཀྱི་གཉེན་པོར་སྒྱུ་མ་བཞིན་དུ་བསྒོམ་པར་བྱའོ་ཞེས་སྟོན་པའི་དེ་་་་་བཞིན་གཤེགས་པའི་གསུངས་ཡིན་པའི་ཕྱིར། མཇུག་བསྡུ་བ་ནི། ཤེས་བྱ་ཆོས་ཅན། ཐེག་ཆེན་སེམས་བསྐྱེད་ཀྱི་དོན་དུ་གཉེར་བྱའི་དོན་སྒྲུབ་པའི་གདམས་ངག་ནི་བཅུའི་བདག་ཉིད་དུ་ཤེས་པར་བྱ་བ་ཡིན་ཏེ།ཐེག་ཆེན་གྱི་གདམས་ངག་བཅུ་པོ་འདི་ཙམ་ཁོ་ནས་ཐེག་ཆེན་སེམས་བསྐྱེད་ཀྱི་ཆེད་དུ་གཉེར་བྱའི་དོན་ཐམས་ཅད་ཕུན་སུམ་ཚོགས་པར་འགྱུར་བས་སོ། །དེ་ཡང་ཡུལ་བཅུ་ཡོད་པས་ཕྱེ་བས་ཡུལ་བཅུ་ནི། ཡུལ་ཐེག་ཆེན་་་་གྱི་སྒྲུབ་པའི་ངོ་བོ་གང་ཡིན་ཞེ་ན། ཚོགས་ལམ་ཆེན་པོ་ལ་གནས་པའི་སེམས་དཔའི་བརྩོན་འརིས་ཆོས་ཅན། ཐེག་ཆེན་གྱི་སྒྲུབ་པ་ཡིན་ཏེ། སྔར་བཤད་པ་དེ་ལྟར་བྱང་ཆུབ་མཆོག་ཏུ་སེམས་བསྐྱེད་པ་དང་། སེམས་་་བསྐྱེད་དེས་འཕངས་པའི་ཆོས་ངེས་འབྱེད་ཆ་མཐུན་ལ་སོགས་པའི་ངོ་བོ་ཉིད་ཀྱི་ཡུམ་མི་དམིགས་ཇེར་རྟོགས་ནས་ཉམས་སུ་ལེན་པའི་སྤྱོད་པ་གཙོ་བོར་གྱུར་པའི་བྱ་བ་ཡིན་པའི་ཕྱིར། སྒྲུབ་པ་དེའི་ལས་ལ་ཡོད་པའི་དམིགས་

པ་གང་ཡིན་ཞེ་ན། འཕགས་པའི་བདེན་པ་བཞི་ཆོས་ཅན། སྒྲུབ་པ་པོའི་དམིགས་པ་ཡིན་ཏེ། དེས་སྒྲོ་འདོགས་གཅོད་པའི་གཞིར་གྱུར་པའི་ཆོས་ཅན་ཡིན་པའི་ཕྱིར། སྒྲུབ་པ་པོའི་རྟེན་གང་ཡིན་ཞེ་ན། སངས་་་་་་་རྒྱས་ལ་སོགས་པའི་སྐྱབས་དཀོན་མཆོག་གསུམ་པོ་ཆོས་ཅན། སྒྲུབ་པ་པོའི་རྟེན་ཡིན་ཏེ། དེའི་སྐྱབས་གནས་ཡིན་པའི་ཕྱིར། ཐེག་ཆེན་གྱི་མ་ཞེན་པའི་བརྩོན་འགྲུས་ཆོས་ཅན། སྒྲུབ་པ་ཁྱད་པར་དུ་འགྲོ་བའི་རྒྱུ་བྱེད་པ་ཡིན་ཏེ། སྒྲུབ་པ་ཉམས་སུ་ལེན་པ་ན་ལུས་ངག་གི་བྱ་བ་ངན་པ་ལ་ཞེན་པའི་ལེ་ལོ་འཇོམས་པར་བྱེད་པའི་ཕྱིར། ཐེག་ཆེན་གྱི་ཡོངས་སུ་མི་ངལ་བའི་བརྩོན་འགྲུས་ཆོས་ཅན། སྒྲུབ་པ་ཉམས་སུ་ལེན་པ་ལས་མི་ལྡོག་་་་པར་འགྲོ་བའི་རྒྱུ་བྱེད་པ་ཡིན་ཏེ། སྒྲུབ་པ་ཉམས་སུ་ལེན་པ་ན་སྐྱོ་བ་སྐྱེས་ཏེ་སྒྱིད་ལུག་པའི་ལེ་ལོ་འཇོམས་པར་བྱེད་པའི་ཕྱིར། ཐེག་ཆེན་གྱི་ལམ་ཡོངས་སུ་འཛིན་པའི་བརྩོན་འགྲུས་ཆོས་ཅན། སྒྲུབ་པ་ཉམས་སུ་ལེན་་་པ་ན་ཐེག་པ་དམན་པ་གཞན་གྱིས་མི་འགྲོ་བའི་རྒྱུ་བྱེད་པ་ཡིན་ཏེ། སྒྲུབ་པ་ཉམས་སུ་ལེན་པ་ན་ཐེག་ཆེན་ལ་སེམས་ཞུམ་པའི་ལེ་ལོ་འཇོམས་པར་བྱེད་པའི་ཕྱིར། ཐེག་ཆེན་གྱི་སྤྱན་ལྔ་ཆོས་ཅན། སྒྲུབ་པ་ལ་གཞན་གྱི་་་་དྲིང་མི་འཇོག་པར་འགྲོ་བའི་རྒྱུ་བྱེད་པ་ཡིན་ཏེ། ལམ་གཞན་ལ་རག་མ་ལས་པར་སྒྲུབ་པ་མཐར་ཐུག་པར་བྱེད་པའི་ཕྱིར། ཐེག་ཆེན་གྱི་མངོན་ཤེས་དྲུག་ཆོས་ཅན། རྣམ་པ་ཐམས་ཅད་མཁྱེན་པ་ཡོངས་སུ་རྫོགས་པའི་་་་

༄ཚོ། །རྒྱུ་བྱེད་པ་ཡིན་ཏེ། སྤངས་རྟོགས་ཡོངས་སུ་རྫོགས་པར་བྱེད་པའི་ཕྱིར། ཐེག་ཆེན་གྱི་མཐོང་ལམ་དང་སྒོམ་ལམ་བར་ཆད་མེད་ལམ་ཆོས་ཅན། ཐེག་ཆེན་གྱི་སྒྲུབ་པ་མཐར་ཐུག་པའི་རྒྱུ་བྱེད་པ་ཡིན་ཏེ།ཐེག་ཆེན་གྱི་མཐོང་སྤང་དང་སྒོམ་སྤང་མ་ལུས་པར་འཇོམས་པར་བྱེད་པའི་ཕྱིར། སོ་སོར་ཕྲོལ། དེ་དག་ཐམས་ཅད་གདམས་ངག་རྒྱས་བཤད་ཀྱི་སྐབས་སུ་རྒྱས་པར་བསྟན་ཟིན་པས་འདིར་མ་སྤྲོས་སོ། །གཉིས་པ་ནི།དབང་པོ་རྟུལ་དང་རྣོན་པོ་དག །དད་དང་མཐོང་ཐོབ་རིགས་ནས་རིགས། །ཞེས་པ་ལ་སོགས་པས་གསུངས་པ་ལ་མཚམས་སྦྱར་བ་ནི། དབང་པོ་རྟུལ་དང་རྣོན་པོ་དག །ཅེས་སོགས་ཀྱི་ཚིགས་བཅད་གཉིས་ཆོས་་་་་་་ཅན་།་ དགོས་པ་ཡོད་དེ། ཁྱོད་དགེ་འདུན་དཀོན་མཆོག་གི་སྐབས་སུ་དེའི་དབྱེ་བ་བདེ་བླག་ཏུ་རྟོགས་པར་བྱ་བའི་ཕྱིར་དུ་གསུངས་པའི་ཕྱིར། དེའི་དབྱེ་བ་རྟོགས་པའི་ཕྱིར་གསུང་ན་དབྱེ་བ་དུ་ཞིག་ཅེ་ན། དོན་་་་་་་དངོས་ནི། ཕྱིར་མི་ལྡོག་པའི་བྱང་སེམས་འཕགས་པ་དབྱེ་གཞི། དབྱེ་ངོ་ཉན་ཐོས་ཀྱི་མིང་ཅན་བཅུ་དགུ། བསེ་རུ་སྟེ་རང་སངས་རྒྱས་ཀྱི་མིང་ཅན་གཅིག་དང་ཉི་ཤུའོ། །ཉན་ཐོས་ཀྱི་མིང་ཅན་བཅུ་དགུ་ནི། ཤཱནྟི་པ་དང་་།་ བུདྡྷ་ཤྲཱིས་རྩ་ཚིག་གིས་ཟིན་པ་ཉིད་ལ་འཆད་ལ། འཕགས་པ་ལྟར་ན། རྒྱུན་ཞུགས་ལ་ཞུགས་པ་དབང་པོ་རྣོ་རྟུལ་གཉིས། འབྲས་བུ་གཉིས་པ་དང་གསུམ་པ་ལ་ཞུགས་པ་དད་མོས་མཐོང་ཐོབ་གཉིས།

རྒྱུན་ཞུགས་འབྲས་གནས་ལ་ལྷ་དང་མིའི་རིགས་ནས་རིགས་སྐྱེ་གཉིས། ཕྱིར་འོང་འབྲས་གནས་བར་ཆད་གཅིག་པ། ཕྱིར་མི་འོང་འབྲས་གནས་ལ་བར་དོར་འདའ་བ་དང་། སྐྱེས་ནས་འདའ་བ་དང་། འདུ་བྱེད་དང་བཅས་ཏེ་འདའ་བ་དང་། འདུ་བྱེད་པ་མིན་པར་འདའ་བ་དང་བཞི། འོག་མིན་འགྲོ། འཕར་གསུམ་སྲིད་རྩེའི་མཐར་ཐུག་འགྲོ་སྟེ་ལྔ་གཅིག་ཏུ་བསྡུས་ནས་གོང་འཕོ་དང་ལྔ། དྲུག་པ་གཟུགས་ཀྱི་ཆགས་བཅོམ་བདུན་་པ་མཐོང་ཆོས་ཞི། བརྒྱད་པ་ལུས་མངོན་བྱེད་དེ། རྩ་ཚིག་གིས་ཟིན་པ་བཅོ་ལྔ། རྒྱུན་ཞུགས་འབྲས་གནས་ཙམ་པོ་ཕྱིར་འོང་ཕྱིར་མི་འོང་འབྲས་གནས་ཙམ་པོ་དགྲ་བཅོམ་ཞུགས་པ་སྟེ་བཞི་ཁ་བསྐངས་པས་མཚོན་བྱེད་་ཉན་ཐོས་འཕགས་པའི་དགེ་འདུན་བཅུ་དགུ་པོ་དེར་ངེས་པའི་ཕྱིར། དེས་མཚོན་པའི་མཚོན་བྱ་དོན་གྱི་དགེ་འདུན་དེ་ལྟ་བུའི་མིང་ཅན་དགུར་ངེས་སོ། །འཕགས་པའི་འདི་ཁོ་ན་གནས་སོ། །ངག་དོན་ཕྱིར་མི་ལྡོག་པའི་་་བྱང་སེམས་འཕགས་པ་ཆོས་ཅན། ཁྱོད་ལ་མཚོན་བྱ་དོན་གྱི་དགེ་འདུན་ཉི་ཤུ་ཡོད་དེ། ཁྱོད་ལ་མཚོན་བྱེད་དཔེའི་དགེ་འདུན་ཉི་ཤུ་ཡོད་པའི་ཕྱིར། སློབ་དཔོན་ལྟར་ན། སོ་སོར་བཤད་པ་དང་། བསྡུས་ཏེ་བསྟན་་་པ་གཉིས་ལས། དང་པོ་ལ་ལྔ་ལས། རྒྱུན་ཞུགས་ལ་ཞུགས་གནས་གཉིས། དང་པོ་ནི། སྐབས་གཉིས་པ་ནས་འཆད་པར་འགྱུར་བའི་ལམ་ཤེས་ཀྱིས་བསྡུས་པའི་ཐེག་ཆེན་གྱི་མཐོང་ལམ་སྐད་ཅིག་མ་བཅུ་དྲུག་ལ་་་་་་

༄ཚོ། །བརྟེན་ནས་རྒྱུན་ཞུགས་ཞུགས་པ་དང་གནས་པ་ཙམ་པོའི་མིང་ཅན་འཆད་པ་ལ། ཐེག་ཆེན་གྱི་མཐོང་ལམ་སྐད་ཅིག་དང་པོ་བཅོ་ལྔ་གང་རུང་ལ་གནས་པའི་བྱང་སེམས་དབང་རྟུལ་དབང་རྣོན་གཉིས་ལ་སྤྱིར་་་་་འབྲས་བུ་དང་པོ་རྒྱུན་དུ་ཞུགས་པའི་འབྲས་བུ་ལ་ཞུགས་པ་དང་། བྱེ་བྲག་ཏུ་རྒྱུན་ཞུགས་ཞུགས་པ་དབང་རྟུལ་དད་པའི་རྗེས་འབྲང་དང་དབང་རྣོན་ཆོས་ཀྱི་རྗེས་འབྲང་གི་མིང་གིས་བཏགས་སོ། །རྒྱུ་མཚན་བཅུ་དྲུག་པའི་་་རྟོགས་པ་ཐོབ་ཕྱིར་དུ་བརྩོན་པ་དང་། བྱེ་བྲག་ཏུ་གཙོ་བོར་དད་པ་དང་ཤེས་རབ་ཀྱིས་ལམ་གྱི་རྗེས་སུ་འབྲང་བར་མཚུངས་པའི་རྒྱུ་མཚན་གྱིས་སོ། །དགོས་པ་གདུལ་བྱ་ཉན་ཐོས་ཀྱི་རིགས་ཅན་འགའ་ཞིག་རྒྱུན་ཞུགས་་་་་་ཞུགས་པའི་སྤངས་རྟོགས་ལ་འགོད་པའི་ཕྱིར་དུའོ། །དངོས་ལ་གནོད་བྱེད་བྱང་སེམས་འཕགས་པ་ཡིན་པས་སོ། །མདོར་ན། ཐེག་ཆེན་གྱི་མཐོང་ལམ་སྐད་ཅིག་དང་པོ་བཅོ་ལྔ་གང་རུང་ལ་གནས་པའི་བྱང་སེམས་ལ་་་་་རྒྱུན་ཞུགས་ཞུགས་པ་དབང་རྟུལ་དད་པའི་རྗེས་འབྲང་དང་། དབང་རྣོན་ཆོས་ཀྱི་རྗེས་འབྲང་གི་མིང་ཅན་དུ་ཕྱེ་བའི་རྒྱུ་མཚན་གྱིས། དེ་ལ་འབྲས་བུ་དང་པོ་རྒྱུན་དུ་ཞུགས་པའི་འབྲས་བུ་ལ་ཞུགས་པའི་མིང་ཅན་རྣམ་པ་་་་་་་གཉིས་སོ། །ངག་དོན་ནི། ཐེག་ཆེན་གྱི་མཐོང་ལམ་སྐད་ཅིག་དང་པོ་བཅོ་ལྔ་གང་རུང་ལ་གནས་པའི་བྱང་སེམས་ཆོས་ཅན། ཁྱོད་ལ་རྒྱུན་ཞུགས་ཞུགས་པའི་མིང་ཅན་གཉིས་ཡོད་དེ། ཁྱོད་ལ་རྒྱུན་ཞུགས་ཞུགས་པ་་་་

དཔེརཟླུརྨེདདཔའིརྗེསའབྲང་གི་མིང་ཅན་དང་་ དམེང་རྣོན་ཆོས་ཀྱི་རྗེས་འབྲང་གི་མིང་ཅན་དུ་ཕྱེ་བའི་ཕྱིར། ཐེག་ཆེན་གྱི་མཐོང་ལམ་སྐད་ཅིག་དང་པོ་བཅོ་ལྔ་གང་རུང་ལ་གནས་པའི་བྱང་སེམས་དབང་རྟུལ་ཆོས་ཅན།ཁྱོད་ལ་རྒྱུན་ཞུགས་ཞུགས་པ་དབང་རྟུལ་དད་པའི་རྗེས་འབྲང་གི་མིང་གིས་འདོགས་སུ་རུང་སྟེ། ཁྱོད་དང་དེ་གཙོ་བོར་དད་པས་ལམ་གྱི་རྗེས་སུ་འབྲང་བར་མཚུངས་པའི་ཕྱིར། ཆོས་ཅན། ཁྱོད་ལ་དེའི་མིང་གིས་་་་་་་བཏགས་པ་ལ་དགོས་པ་ཡོད་དེ། ཉན་ཐོས་ཀྱི་རིགས་ཅན་འགའ་ཞིག་དེ་ལ་འགོད་པའི་ཆེད་དུ་ཁྱོད་ལ་དེའི་མིང་གིས་བཏགས་པ་ཡིན་པའི་ཕྱིར། ཆོས་ཅན། དེ་དངོས་མ་ཡིན་ཏེ། ཐེག་ཆེན་འཕགས་པ་ཡིན་པའི་་་་་ཕྱིར་།་ དེས་གཞན་ཐམས་ཅད་རིགས་འགྲེའོ། །རྒྱུན་ཞུགས་འབྲས་གནས་ལ་ཙམ་པོའི་མིང་ཅན་ནི། རྒྱུན་ཞུགས་ཞུགས་པ་ལས་རང་འབྲས་རྒྱུན་ཞུགས་འབྲས་གནས་ཙམ་པོ་འབྱུང་བའི་རྒྱུ་མཚན་གྱིས་རྒྱུན་ཞུགས་་་་་་་ཞུགས་པ་བཤད་ཟིན་ནས་དེའི་འོག་ཏུ་རྒྱུན་ཞུགས་འབྲས་གནས་ཙམ་པོའི་མིང་ཅན་འཆད་པ་ལ། ཐེག་ཆེན་གྱི་མཐོང་ལམ་སྐད་ཅིག་བཅུ་དྲུག་པ་ལ་གནས་པའི་བྱང་སེམས་ལ་རྒྱུན་ཞུགས་འབྲས་གནས་ཙམ་པོའི་མིང་གིས་་་་བཏགས་སོ། ༦ཡིན་མཚན་དེ་གཉིས་བཅུ་དྲག་པའི་རྟོགས་པ་ལ་གནས་བཞིན་པ་ཡིན་པར་མཚུངས་པས་སོ། །དགོས་གནོད་རིགས་འགྲེའོ། །ངག་དོན། ཤེས་བྱ་ཆོས་ཅན། རྒྱུན་ཞུགས་ཞུགས་པའི་མིང་ཅན་་་་་་་

༄༠། །བཤད་ནས་དེའི་འོག་ཏུ་རྒྱུན་ཞུགས་འབྲས་གནས་ཙམ་པོའི་མིང་ཅན་བསྟན་པ་ལ་རྒྱུ་མཚན་ཡོད་དེ། རྒྱུན་ཞུགས་ཞུགས་པ་ལས་རང་འབྲས་རྒྱུན་ཞུགས་འབྲས་གནས་ཙམ་པོ་འབྱུང་བའི་ཕྱིར། གཞན་རིགས་འགྲེ། རྒྱུན་ཞུགས་འབྲས་གནས་ཁྱད་པར་ཅན་གྱི་མིང་ཅན་ནི། རྒྱུན་ཞུགས་འབྲས་གནས་ཙམ་པོའི་སྤངས་རྟོགས་ཉམས་སུ་བླངས་པ་ལས་རྒྱུན་ཞུགས་འབྲས་གནས་ཁྱད་པར་ཅན་འབྱུང་བས་རྒྱུན་ཞུགས་འབྲས་་་་གནས་ཙམ་པོའི་མིང་ཅན་བཤད་ནས། དེའི་འོག་ཏུ་རྒྱུན་ཞུགས་འབྲས་གནས་ཁྱད་པར་ཅན་རིགས་ནས་རིགས་སྐྱེའི་མིང་ཅན་འཆད་པ་ལ། ཐབས་མཁས་པས་སེམས་ཅན་སྨིན་པར་བྱ་བའི་ཕྱིར་དུ་འདོད་ལྷའི་རིགས་་་་་་་ནས་རིགས་སུ་སྐྱེ་བའི་དང་། མིའི་རིགས་ནས་རིགས་སུ་སྐྱེ་བའི་བྱང་སེམས་ཆེན་པོ་ལ་རྒྱུན་ཞུགས་འབྲས་གནས་ཁྱད་པར་ཅན་ལྷའི་རིགས་ནས་རིགས་སྐྱེ་དང་མིའི་རིགས་ནས་རིགས་སྐྱེའི་མིང་གིས་བཏགས་སོ། །རྒྱུ་་་་་་མཚན་།་ རྒྱུན་ཞུགས་འབྲས་གནས་ཙམ་པོ་དེ་ཉིད་སྒོམ་ལམ་ཟག་མེད་ཀྱིས་འདོད་ཉོན་གསུམ་མམ་བཞི་སྤངས། རྟོགས་པ་སྒོམ་ལམ་ཟག་མེད་གསུམ་མམ་བཞི་ཐོབ། འདོད་པའི་ལྷའམ་མིར་སྐྱེ་བ་རིགས་འདྲ་གསུམ་་་མམ་གཉིས་ལེན་པ་ན། རྒྱུན་ཞུགས་འབྲས་གནས་ཁྱད་པར་ཅན་ལྷ་དང་མིའི་རིགས་ནས་རིགས་སྐྱེ་ཡིན་པ་བཞིན་དུ། འདི་ཡང་འདོད་པའི་ལྷ་དང་མིའི་རིགས་ནས་རིགས་སུ་སྐྱེ་བ་ཉིད་ཀྱིས་སོ། །དགོས་གནོད་རིགས་

འགྲེ་།་ དེས་ན་རྒྱུན་ཞུགས་འབྲས་གནས་ཙམ་པོ་ལས་གཞན་རྒྱུན་ཞུགས་འབྲས་གནས་ཁྱད་པར་ཅན་གྱི་མིང་ཅན་རྣམ་པ་གཉིས་ཡིན་ནོ། །ཕྱིར་འོང་གི་མིང་ཅན་ལ་གསུམ་ལས། ཕྱིར་འོང་ཞུགས་པའི་མིང་ཅན་ནི་།ཝརིམ་གྱིས་པའི་རྒྱུན་ཞུགས་འབྲས་གནས་ཁྱད་པར་ཅན་ནི་ཕྱིར་འོང་གི་འབྲས་བུ་མངོན་དུ་བྱ་བའི་ཕྱིར་ཞུགས་པ་ཡིན་པའི་རྒྱུ་མཚན་གྱིས་རྒྱུན་ཞུགས་འབྲས་གནས་ཁྱད་པར་ཅན་གྱི་མིང་ཅན་བཤད་ནས། དེའི་འོག་ཏུ་འབྲས་བུ་གཉིས་པ་ཕྱིར་འོང་གི་འབྲས་བུ་ལ་ཞུགས་པ་དབང་རྟུལ་དད་པས་མོས་པ་དང་དབང་རྣོན་མཐོང་བས་ཐོབ་པའི་མིང་ཅན་འཆད་པ་ལ། ས་དྲུག་པ་ལ་གནས་པའི་བྱང་སེམས་དབང་རྟུལ་དང་དབང་རྣོན་གཉིས་ལ་ཕྱིར་འོང་་་ཞུགས་པ་དབང་རྟུལ་དད་པས་མོས་པ་དང་། དབང་རྣོན་མཐོང་བས་ཐོབ་པའི་མིང་གིས་བཏགས་སོ། །རྒྱུ་མཚན་དེ་གཉིས་དད་པ་ལྷག་པ་དང་ཤེས་རབ་ལྷག་པ་བཞིན་དུ། འདི་གཉིས་ཀྱང་དད་པ་དང་ཤེས་རབ་ལྷག་་པས་སོ། །དགོས་གནོད་འགྲེ། མདོར་ན་ཕྱིར་འོང་ཞུགས་པ་དད་པས་མོས་པ་དང་མཐོང་བས་ཐོབ་པའི་མིང་ཅན་གྱི་བྱང་སེམས་གཉིས། ཉི་ཤུར་བགྲང་བ་ན། ཕྱི་འོང་ཞུགས་པའི་མིང་ཅན་ཞེས་གཅིག་ཁོ་ན་བགྲང་་བ་ཡིན་ནོ། །དེ་ལྟར་མིན་པར་གཉིས་སུ་བགྲངས་ན་ཉི་ཤུར་ངེས་པ་འཇིག་གོ །ཕྱིར་འོང་འབྲས་གནས་ཙམ་པོའི་མིང་ཅན་ནི། ཕྱིར་འོང་ཞུགས་པའི་སྤངས་རྟོགས་ཉམས་སུ་བླངས་པ་ལས་ཕྱིར་འོང་འབྲས་གནས་་་་་་་

ཆེལྐོ། །འབྱུང་བས། ཕྱིར་འོང་ཞུགས་པའི་མིང་ཅན་བཤད་ནས་དེའི་འོག་ཏུ་ལན་ཅིག་ཕྱིར་འོང་འབྲས་གནས་ཙམ་པོའི་མིང་ཅན་འཆད་པ་ལ། འཛམ་གླིང་འདིར་ལན་ཅིག་འོངས་ནས་འཚང་རྒྱ་བའི་བྱང་སེམས་་་་་འཕགས་པ་ལ་དེའི་མིང་གིས་བཏགས་སོ། །རྒྱུ་མཚན། འཛམ་གླིང་འདིར་ལན་ཅིག་འོངས་ནས་འཚང་རྒྱ་བའི་ཆ་ནས་སོ། །དགོས་གནོད་འགྲེ། ཕྱིར་འོང་འབྲས་གནས་བར་ཆད་གཅིག་པའི་མིང་ཅན་ནི། ཕྱིར་་་་འོང་འབྲས་གནས་ཙམ་པོའི་སྤངས་རྟོགས་ཉམས་སུ་བླངས་པ་ལས་ཕྱིར་འོང་བར་ཆད་གཅིག་པ་འབྱུང་བས་ཕྱིར་འོང་འབྲས་གནས་ཙམ་པོའི་མིང་ཅན་བཤད་ནས། དེའི་འོག་ཏུ་ཕྱིར་འོང་འབྲས་གནས་ཁྱད་པར་ཅན་བར་་་་་་་ཆད་གཅིག་པའི་མིང་ཅན་འཆད་པ་ལ། སྐྱེ་བ་གཅིག་གིས་ཐོགས་པའི་བྱང་སེམས་འཕགས་པ་ལ་ཕྱིར་འོང་འབྲས་གནས་ཙམ་པོ་ལས་གཞན་ཁྱད་པར་ཅན་བར་ཆད་གཅིག་པའི་མིང་གིས་བཏགས་སོ། །རྒྱུ་མཚན།ཕྱིར་འོང་འབྲས་གནས་ཙམ་པོ་དེ་ཉིད་སྒོམ་ལམ་ཟག་མེད་ཀྱིས་འདོད་ཉོན་བདུན་ནམ་བརྒྱད་སྤངས། རྟོགས་པ་སྒོམ་ལམ་ཟག་མེད་བདུན་ནམ་བརྒྱད་ཐོབ། འདོད་པར་སྐྱེ་བ་ལན་གཅིག་བླངས་ནས་མྱང་འདས་མངོན་དུ་བྱེད་པས་ན། ཕྱིར་འོང་བར་ཆད་གཅིག་པ་ཡིན་པ། དེ་མྱང་འདས་ལ་འདོད་པའི་ཚེ་གཅིག་གིས་བར་དུ་ཆོད་པ་བཞིན་དུ་འདི་ཡང་འཚང་རྒྱ་བ་ལ་སྐྱེ་བ་གཅིག་གིས་ཐོགས་པའི་ཆ་ནས་སོ། །དགོས་གནོད་རིགས་འགྲེ།

ཕྱིར་མི་འོང་གི་༔སྒོང་ཅནེ་ལ་གསུམ་ལས། ཞུགས་པའི་མིང་ཅན་ནི། ཕྱིར་འོང་འབྲས་གནས་ཁྱད་པར་ཅན་ནི་ཕྱིར་མི་འོང་གི་འབྲས་བུ་མངོན་དུ་བྱ་བའི་ཕྱིར་ཞུགས་པ་ཡིན་པས་ཕྱིར་འོང་བར་ཆད་གཅིག་པའི་མིང་ཅན་་་་་་་བཤད་ནས། དེའི་འོག་ཏུ་ཕྱིར་མི་འོང་ཞུགས་པའི་མིང་ཅན་འཆད་པ་ལ། ས་བརྒྱད་པ་ལ་གནས་པའི་བྱང་སེམས་དབང་རྟུལ་དང་དབང་རྣོན་ལ་འབྲས་བུ་གསུམ་པ་ཕྱིར་མི་འོང་གི་འབྲས་བུ་ལ་ཞུགས་པ་དད་པས་མོས་པ་་དང་མཐོང་བས་ཐོབ་པའི་མིང་གིས་བཏགས་སོ། །རྒྱུ་མཚན་ལ་སོགས་པ་ནི་སྔ་མ་ཕྱིར་འོང་ཞུགས་པ་ལ་བཤད་པ་བཞིན་དུ་ཡིན་ནོ། །ཕྱིར་མི་འོང་འབྲས་གནས་ཀྱི་མིང་ཅན་ནི། ཕྱིར་མི་འོང་ཞུགས་པའི་སྤངས་་་་་་་རྟོགས་ཉམས་སུ་བླངས་པ་ལས་ཕྱིར་མི་འོང་འབྲས་གནས་འབྱུང་བས་ཕྱིར་མི་འོང་ཞུགས་པའི་མིང་ཅན་བཤད་ནས། དེའི་འོག་ཏུ་ཕྱིར་མི་འོང་འབྲས་གནས་འཆད་པ་ལ། བྱང་སེམས་འཕགས་པ་ལ་ཕྱིར་མི་འོང་གི་མིང་་་་གིས་བཏགས་སོ། །རྒྱ་མཚན། དེ་གང་དང་གང་དུ་སྐྱེས་པ་དེར་གཏན་མི་འོང་བ་བཞིན་དུ། འདི་ཡང་ལས་ཉོན་གྱི་དབང་གིས་ཁམས་གསུམ་དུ་མི་འགྲོ་བའི་ཆ་ནས་སོ། །དགོས་གནོད་འགྲེ། དེ་ལ་གཉིས་ལས་་་་འདའ་བའི་མིང་ཅན་ནི༄། གཞན་དོན་དུ་ཚངས་རིས་ནས་འོག་མིན་གྱི་བར་གྱི་ལྷའི་རིགས་གང་རུང་གི་རྟེན་ལ་དང་། བྱང་ཆུབ་ཀྱི་ཤིང་དྲུང་དུ་སེམས་དང་པོ་རྡོ་རྗེ་ལྟ་བུའི་སེམས་བསྐྱེད་པ་ཉིད་ཀྱིས་དང་། སེམས་ཅན་གྱི་

༄༅། །དོན་ལ་མངོན་པར་བརྩོན་པའི་སྒོ་ནས་དང་། འབད་རྩོལ་ཆུང་ངུས་འཚང་རྒྱ་བའི་བྱང་སེམས་འཕགས་པ་ལ་ཕྱིར་མི་འོང་བར་དོར་དང་སྐྱེས་ནས་དང་མངོན་པར་འདུ་བྱེད་དང་བཅས་པ་མངོན་པར་རདུ་བྱེད་པ་མིན་པར་འདའ་བའི་མིང་གིས་བཏགས་སོ། །རྒྱུ་མཚན། གཞན་དོན་དུ་ཚངས་རིས་ནས་འོག་མིན་གྱི་བར་གྱི་ལྷའི་རིགས་གང་རུང་གི་རྟེན་ལ་འཚང་རྒྱ་བའི་ཆ་ནས་དང་། སེམས་དང་པོ་རྡོ་རྗེ་ལྟ་བུའི་སེམས་བསྐྱེད་པ་་་་ཉིད་ཀྱིས་དང་། སེམས་ཅན་གྱི་དོན་ལ་མངོན་པར་བརྩོན་པའི་སྒོ་ནས་དང་། འབད་རྩོལ་ཆུང་ངུས་འཚང་རྒྱ་བའི་ཆ་ནས་སོ། །དགོས་གནོད་འགྲེ། མདོར་ན་འདའ་བའི་མིང་ཅན་རྣམ་པ་བཞིའོ། །གཉིས་པ་གོང་་འཕོའི་མིང་ཅན་ནི། གཞན་དོན་དུ་ཁམས་གོང་མའི་རྟེན་ལ་སྐྱེ་བ་བརྒྱུད་མར་ལེན་པའི་བྱང་སེམས་འཕགས་པ་ལ་གཞན་དོན་དུ་ཁམས་གོང་གི་རྟེན་ལ་སྐྱེ་བ་བརྒྱུད་མར་ལེན་པའི་ཆ་ནས་ཕྱིར་མི་འོང་གོང་འཕོའི་མིང་གིས་་་་་་བཏགས་ནས་བསྟན་ཏོ། །དེ་ལ་གཉིས་ལས་འོག་མིན་འགྲོ་བའི་མིང་ཅན་ནི། ཕྱིར་མི་འོང་འདའ་བ་ལས་འོག་མིན་འགྲོ་མྱ་ངན་ལས་འདའ་དཀའ་བའི་རྒྱུ་མཚན་གྱིས་ཕྱིར་མི་འོང་འདའ་བའི་མིང་ཅན་བཤད་ནས་དེའི་་་་་་་འོག་ཏུ་ཕྱིར་མི་འོང་འོག་མིན་འགྲོའི་མིང་ཅན་འཆད་པ་ལ། གཞན་དོན་དུ་ཚངས་རིས་ནས་འོག་མིན་གྱི་བར་དུ་སྐྱེས་ནས་འཚང་རྒྱ་བའི་བྱང་སེམས་འཕགས་པ་ལ་གཞན་དོན་དུ་ཚངས་རིས་ནས་འོག་མིན་གྱི་བར་དུ་སྐྱེས་་་་་་་

ནས་འཕྲོ་་ ་ཆ་ནས་ཕྱིར་མི་འོང་འོག་མིན་འགྲོའི་མིང་གིས་བསྟན་ཏེ། དཔེར་ན་ཕྱིར་མི་འོང་འབྲས་གནས་ཙམ་པོ་དེ་ཉིད་ཀྱིས་སྤེལ་སྒོམ་བྱས་ནས་ཚངས་རིས་ནས་འོག་མིན་དུ་སྐྱེས་ནས་མྱང་འདས་མངོན་དུ་བྱེད་་་་་་་པས་ན་འོག་མིན་འགྲོ་ཡིན་པ་བཞིན་ནོ། །གཞན་དོན་དུ་ཚངས་རིས་སུ་བཅོ་ལྔ་སྤེལ་བསྒོམས་ནས་འོག་མིན་དུ་སྐྱེས་ནས་འཚང་རྒྱ་བའི་བྱང་སེམས་འཕགས་པ་དེ། དེ་ལྟར་བྱས་ནས་འཚང་རྒྱ་བའི་ཆ་ནས་ཕྱིར་མི་འོང་་་་་་་འཕར་བའི་མིང་གིས་བསྟན་ཏོ། །གཞན་དོན་དུ་ཚངས་རིས་སུ་ཆུང་ངུ་སུམ་སྤེལ་ལམ། འབྲིང་པོ་དྲུག་སྤེལ་ལམ། ཆེན་པོ་དགུ་སྤེལ་གང་རུང་བསྒོམས་པས་གནས་གཙང་མའི་གནས་དང་པོ་གསུམ་གང་རུང་དུ་སྐྱེས།དེར་བཅོ་ལྔ་སྤེལ་བསྒོམས་ནས་འོག་མིན་དུ་འཚང་རྒྱ་བའི་བྱང་སེམས་འཕགས་པ་དེ་དེ་ལྟར་བྱས་ནས་འཚང་རྒྱ་བའི་ཆ་ནས་ཕྱིར་མི་འོང་ཕྱེད་དུ་འཕར་བའི་མིང་གིས་བསྟན། གཞན་དོན་དུ་ཚངས་རིས་ནས་གཟུགས་ཀྱི་་་་་་་གནས་རྣམས་སུ་རིམ་གྱིས་སྐྱེས་ནས་འོག་མིན་དུ་འཚང་རྒྱ་བའི་བྱང་སེམས་འཕགས་པ་དེ་དེ་ལྟར་བྱས་ནས་འཚང་རྒྱ་བའི་ཆ་ནས་ཕྱིར་མི་འོང་གནས་ཐམས་ཅད་དུ་འཆི་འཕོ་ཞིང་འཕར་བའི་མིང་གིས་བསྟན་ཏོ། །མདོར་ན་་་་བྱང་སེམས་འཕགས་པ་དེ་གཞན་དོན་དུ་འགྱུར་ན་ཚངས་རིས་ནས་འོག་མིན་དུ་འཕར་བ་དང་། ཚངས་རིས་ནས་གནས་གཙང་མའི་གནས་དང་པོ་གསུམ་གང་རུང་དུ་སྐྱེས་ནས་འོག་མིན་དུ་སྐྱེ་བ་ཕྱེད་དུ་འཕར་བ་དང་།

༄༅། །གཟུགས་ཀྱེ་གནས་རྣམས་སུ་རེམ་གྱིས་སྐྱེས་ནས་འོག་མིན་དུ་སྐྱེ་བ་གནས་ཐམས་ཅད་དུ་འཆི་འཕོ་ཞིང་འཕར་བའི་བྱང་སེམས་ཡིན་པ་ཉིད་ཀྱིས་གོང་འཕོའི་མིང་ཅན། སྲིད་རྩེར་འགྲོ་ལས་གཞན་འཕར་བའི་་་མིང་ཅན་རྣམ་པ་གསུམ་མོ། །སྲིད་རྩེར་འགྲོ་བའི་མིང་ཅན་ནི། །འོག་མིན་འགྲོ་ལས་སྲིད་རྩེར་འགྲོ། །མྱ་ངན་ལས་འདའ་དཀའ་བའི་རྒྱུ་མཚན་གྱིས་འོག་མིན་འགྲོ་བཤད་ནས། དེའི་འོག་ཏུ་སྲིད་རྩེར་འགྲོའི་མིང་་་་་་ཅན་འཆད་པ་ལ། ཕྱིར་མི་འོང་འབྲས་གནས་ཙམ་པོ་དེ་ཉིད་ཀྱིས་བསམ་གཏན་མ་སྤེལ་བར་ཞི་གནས་ཤས་ཆེར་སྤྱད་པས་གནས་གཙང་མ་མ་གཏོགས་པ་གཟུགས་དང་གཟུགས་མེད་ཀྱི་གནས་རྣམས་སུ་རིམ་གྱིས་སྐྱེས་་ནས་་མྱང་འདས་མངོན་དུ་བྱེད་པས་ན་སྲིད་རྩེར་འགྲོ་ཡིན་པ་བཞིན་དུ། ཕྱིར་མི་འོང་གི་མིང་ཅན་གྱི་བྱང་སེམས་འཕགས་པ་དེ་ཉིད་གཞན་དོན་དུ་འགྱུར་ན། གནས་གཙང་མ་མ་གཏོགས་པ་ཚངས་རིས་ནས་སྲིད་རྩེའི་བར་ཐམས་ཅད་དུ་སྐྱེས་ནས་འཚང་རྒྱ་བའི་ཆ་ནས་ཕྱིར་མི་འོང་སྲིད་རྩེར་འགྲའི་མིང་དེ་གཞན་དོན་དུ་འགྱུར་ན་གཟུགས་མེད་དུ་སྐྱེས་ནས་འཚང་རྒྱ་བའི་ཆ་ནས་གཟུགས་མེད་ཉེར་འགྲའི་མིང་ཅན། ཡང་ན་གཟུགས་ཀྱི་སྒོམ་སྤང་ཅི་་་་་་་རིགས་པ་སྤངས་པས་གཟུགས་ཀྱི་འདོད་ཆགས་དང་བྲལ་བའི་མིང་ཅན་དེ་དབྱེ་གཞི། དབྱེ་རྔོ་སྲིད་པ་ཐ་མ་པའི་བྱང་སེམས་དེ་ཚེ་འདི་ཉིད་ལ་འཚང་རྒྱ་བའི་ཆ་ནས་ཕྱིར་མི་འོང་མཐོང་ཆོས་ཞི་བའི་མིང་ཅན་དང་། ཐོད་་་་་་་

རྒལ་།)་སྙོརྨེས་འཇུག་ལ་སྙོམས་པར་ཞུགས་ནས་འཚང་རྒྱ་བའི་བྱང་སེམས་འཕགས་པ་དེ་ཤེས་རབ་ཀྱི་ལུས་ཀྱིས་འགོག་པའི་སྙོམས་འཇུག་མངོན་དུ་བྱེད་པའི་ཆ་ནས་ཕྱིར་མི་འོང་ལུས་མངོན་བྱེད་ཀྱི་མིང་ཅན། འོག་མིན་་་་་འགྲོ་ལས་གཞན་རྣམ་པ་གཉིས་སོ། །དགྲ་བཅོམ་ཞུགས་པའི་མིང་ཅན་ནི། ཕྱིར་མི་འོང་འབྲས་གནས་ཁྱད་པར་ཅན་རྣམས་ནི་དགྲ་བཅོམ་པའི་འབྲས་བུ་མངོན་དུ་བྱ་བའི་ཕྱིར་ཞུགས་པ་ཡིན་པས་ཕྱིར་མི་འོང་འབྲས་་་་་་་གནས་ཁྱད་པར་ཅན་གྱི་མིང་ཅན་བཤད་ནས་དེའི་འོག་ཏུ་དགྲ་བཅོམ་ཞུགས་པའི་མིང་ཅན་འཆད་པ་ལ། ས་བཅུ་པའི་བྱང་སེམས་ནི་སངས་རྒྱས་མངོན་དུ་བྱ་བའི་ཕྱིར་ཞུགས་པའི་ཆ་ནས་དགྲ་བཅོམ་ཞུགས་པའི་མིང་གིས་་་་་བཏགས་པ་ཡིན་ནོ། །དགོས་གནོད་འགྲེ། རང་སངས་རྒྱས་ཀྱི་མིང་ཅན་ནི། དགྲ་བཅོམ་ཞུགས་པ་རྣམས་རང་དོན་དུ་བྱང་ཆུབ་མངོན་དུ་བྱེད་པར་འགྱུར་བས་དགྲ་བཅོམ་ཞུགས་པ་བཤད་ནས། དེའི་འོག་ཏུ་བསེ་རུ་རང་སངས་རྒྱས་ཀྱི་མིང་ཅན་འཆད་པ་ལ། སངས་རྒྱས་དང་ཉན་ཐོས་མི་བཞུགས་པའི་འཇིག་རྟེན་གྱི་ཁམས་སུ་བྱོན་ནས་སྒྲ་མེད་པར་ལུས་ཀྱི་སྒོ་ནས་ཆོས་བསྟན་ཏེ་སེམས་ཅན་གྱི་དོན་བྱེད་པའི་བྱང་སེམས་འཕགས་པ་དེ་སྒྲ་མེད་ལུས་ཀྱི་སྒོ་ནས་ཆོས་སྟོན་པའི་ཆ་ནས་རང་སངས་རྒྱས་ཀྱི་མིང་གིས་བཏགས་པ་ཡིན་ནོ། །དགོས་པ་རང་བྱང་ཆུབ་ལ་མོས་པའི་གདུལ་བྱ་རྣམས་རང་བྱང་ཆུབ་ལ་འགོད་པའི་ཕྱིར་དུའོ། །དངོས་ལ་གནོད་བྱེད་ཕྱིར་མི་་་

༄༅། །ལྡོག་པའི་བྱང་སེམས་ཡིན་པས་སོ། །ངག་དོན་ནི། ཤེས་བྱ་ཆོས་ཅན། དགྲ་བཅོམ་ཞུགས་པའི་མིང་ཅན་བཤད་ནས་དེའི་འོག་ཏུ་རང་སངས་རྒྱས་ཀྱི་མིང་ཅན་འཆད་པ་ལ་རྒྱུ་མཚན་ཡོད་དེ། དགྲ་བཅོམ་ཞུགས་པ་རྣམས་རང་དོན་དུ་བྱང་ཆུབ་མངོན་དུ་བྱེད་པར་འགྱུར་བའི་ཕྱིར། གཞན་སྔར་གྱིས་རིགས་འགྲེ། གཉིས་པ་ནི། མདོར་ན་འབྲས་བུ་དང་པོ་ལ་ལྔ། གཉིས་པ་ལ་གསུམ། གསུམ་པ་ལ་བཅུ།བཞི་པ་ལ་གཅིག །རང་སངས་རྒྱས་ཀྱི་མིང་ཅན་གཅིག་སྟེ། རྩ་ཚིག་གིས་ཡོངས་སུ་ཟིན་པ་བཅུ་བདུན། རྒྱུན་ཞུགས་དང་། ཕྱིར་འོང་འབྲས་གནས་ཙམ་པོ་དང་། དགྲ་བཅོམ་ཞུགས་པའི་མིང་ཅན་དང་གསུམ་ཁ་་་བསྐངས་པས་ཉི་ཤུའོ། །དག་གཅིག་ནི་གཉིས་ཚིག །དང་ལྔ་ནི་འབྱེད་པ། གཅིག་ནི་ཁོ་ནའི་དོན་ནོ། །བཏགས་པའི་དགོས་པ་ནི། ཉི་ཁྲི་སྣང་བ་ལས་ཉན་ཐོས་ཀྱི་ལམ་གྱིས་ཐོབ་པར་བྱ་བའི་རྒྱུན་དུ་ཞུགས་པ་་་་ལ་སོགས་པ་གང་དག་ཡིན་པ་་དང་། རང་སངས་རྒྱས་ཀྱི་ལམ་གྱིརྨི་ཐོབ་པར་བྱ་དྲོའི་རང་སངས་རྒྱས་ཉིད་གང་ཡིན་པ་དེ་དག་ནི། བྱང་ཆུབ་སེམས་དཔའི་ལམ་དེ་དང་དེས་རེ་ཞིག་ཐོབ་པར་མི་བྱེད་དོ། །དེ་ལྟ་ན་ཡང་་་་སེམས་ཅན་རྣམས་རྒྱུན་དུ་ཞུགས་པ་ནས་རང་བྱང་ཆུབ་ཀྱི་བར་ལ་འཇོག་པ་ཡིན་ནོ། །ཇི་སྐད་དུ་མདོ་ལས། ཤཱ་རིའི་བུ་བྱང་ཆུབ་སེམས་དཔའ་ཆེན་པོ་གང་དག་དྲན་པ་ཉེ་བར་གཞག་པ་ནས་ལམ་གྱི་ཡན་ལག་ཐོབ་པ་ནི་་་་་

རྒྱུན་དུ་ཞུགས་པའི་འབྲས་བུ་ནས། རང་སངས་རྒྱས་ཉིད་ཀྱི་བར་ཐོབ་པར་མི་བྱེད་ཀྱང་། དེ་དག་ལ་སེམས་ཅན་རྣམས་འཇོག་པར་བྱེད་དོ་ཞེས་གསུངས་པ་ཡིན་ནོ། །གསུམ་པ་ལ་མཚམས་སྦྱར། མདོར་བསྟན།རྒྱས་པར་བཤད་པ་གསུམ། དང་པོ་ནི། ཤེས་བྱ་ཆོས་ཅན། མངོན་རྟོགས་རྒྱན་འདིར་གདམས་ངག་བསྟན་ནས་དེའི་རྗེས་སུ་ངེས་འབྱེད་ཡན་ལག་བསྟན་པ་ལ་རྒྱུ་མཚན་ཡོད་དེ། ཐེག་ཆེན་ལས་དང་པོ་པས་གོང་དུ་་་བསྟན་པ་དེ་ལྟ་བུའི་གདམས་ངག་ཐོབ་པ་ཉམས་སུ་བླངས་པ་ལས་ངེས་འབྱེད་ཡན་ལག་འབྱུང་བས་སོ། །གཉིས་པ་ལ་དངོས་བསྟན་དབུ་མ་པའི་སྦྱོར་ལམ་ཁྱད་པར་ལྔ་ལྡན་དང་། ཤུགས་བསྟན་ཉན་རང་གི་སྦྱོར་ལམ་་་་་་་ཁྱད་པར་ལྔ་དང་བྲལ་བ་གཉིས་ལས། །དང་པོ་ནི། སེམས་ཅན་ཐམས་ཅད་སྡུག་བསྔལ་ལས་སྐྱོབ་པའི་བསམ་པ་དང་ལྡན་པས་ན་སྐྱོབ་པ་བྱང་སེམས་ཆེན་པོའི་ངེས་འབྱེད་ཆ་མཐུན་དྲོད་རྩེ་བཟོད་མཆོག་རེ་རེ་ལ་ཆུང་ངུ་་་་དང་འབྲིང་དང་ཆེན་པོ་ཡོད་པ་རྣམས་ནི། ཉན་ཐོས་དང་བསེ་རུ་ལྟ་བུའི་རང་སངས་རྒྱས་དང་ཚོགས་དང་སྤྱོད་པའི་རང་སངས་རྒྱས་ཀྱི་ངེས་འབྱེད་ཆ་མཐུན་དྲོད་རྩེ་བཟོད་མཆོག་ལས་ཁྱད་པར་དུ་འཕགས་པ་ཡིན་ནོ། །གང་གི་སྒོ་ནས་ན། རྣམ་མཁྱེན་ཡིད་བྱེད་དང་ལྡན་པས་ཆོས་ཀྱི་བདག་ཏུ་ལྟ་བའི་གཉེན་པོར་འོག་ནས་འཆདེ་པར་འགྱུར་བའི་དམིགས་པའི་ཁྱད་པར་གྱི་ངོ་བོ་ཉིད་བདེན་བཞིའི་ཁྱད་པར་གྱི་ཆོས་ལ་སྒྱུ་མ་ལྟ་བུར་དམིགས་པ་་

༄༅། །དང་་།་ རྣམ་མཁྱེན་ཡིད་བྱེད་དང་ལྡན་པས་བདེན་བཞི་མི་རྟག་སོགས་སུ་འཛིན་པ་ཆོས་ཀྱི་བདག་ཏུ་ལྟ་བའི་གཉེན་པོར་བདེན་བཞི་མི་རྟག་པ་ལ་སོགས་པར་མངོན་པར་ཞེན་པ་དང་ལྷག་པར་གནས་པ་དང་།ཀུན་ཤེས་པ་མེད་པའི་ཆོས་ཉིད་ཀྱི་རྣམ་པར་རྟོག་པ་དང་། ཐེག་པ་གསུམ་གྱི་རྟོགས་པ་ཡོན་ཏན་ཡར་ལྡན་དུ་ཐོབ་པའི་རྒྱུ་བྱེད་པ་དང་། ཐེག་ཆེན་དགེ་བའི་བཤེས་གཉེན་དོན་གཉིས་འགྲུབ་པའི་ཐབས་ལ་མཁས་པའི་་་་་་་མཚན་ཉིད་ཅན་གྱིས་ཐེག་པ་ཆེན་པོར་དངོས་སུ་ཡོངས་སུ་འཛིན་པ་དང་། རང་འབྲས་མཐོང་ལམ་སྒོམ་ལམ་གྱི་སྤང་བྱ་དང་རིགས་གཅིག་པ་རྣམ་མཁྱེན་ཡིད་བྱེད་དང་ལྡན་པས་རང་བཞིན་མེད་པར་ཞེན་པའི་གཟུང་འཛིན་་་་་གྱི་རྣམ་རྟོག་བཞི་དང་མཚུངས་ལྡན་དུ་བརྟེན་པ་སྟེ་འབྱུང་བའི་སྒོ་ནས་སོ། །བྱང་སེམས་ཆེན་པོའི་ངེས་འབྱེད་ཆ་མཐུན་རྣམས་གང་ཞེ་ན། བྱང་སེམས་ཆེན་པོ་རྣམས་ཀྱི་ངེས་འབྱེད་ཆ་མཐུན་གྱི་རྒྱུ་ཚོགས་ལམ་ཆུང་འབྲིང་ཆེ་གསུམ་གྱི་ནང་ནས་ཐོས་བསམ་རབ་ཀྱི་མཐར་ཕྱིན་པ་ཐོབ་པའི་ཐར་པ་ཆ་མཐུན་གྱི་དད་པ་དང་། བརྩོན་འགྲུས་དང་། དྲན་པ་དང་། ཏིང་ངེ་འཛིན་དང་། ཤེས་རབ་ཀྱི་ངོ་བོའི་དགེ་བ་རྫོགས་པའི་འོག་ཏུ་འབྱུང་བ།ངོ་བོ་འཇིག་རྟེན་པའི་སྒོམ་བྱུང་གཙོ་བོར་གྱུར་པ། རྣམ་པ་བདེན་པ་བཞི་མངོན་སུམ་དུ་རྟོགས་པ་དང་རྗེས་སུ་མཐུན་པའོ། །མདོར་ན་ངེས་འབྱེད་ཆ་མཐུན་གྱི་མཚན་ཉིད། རང་རྒྱུ་ཚོགས་ལམ་གྱི་རྗེས་སུ་བྱུང་བའི་་་་་་་

འཇིག་རྟེན་པའི་སྒོམ་བྱུང་གཙོ་བོར་གྱུར་པ་གང་ཞིག །བདེན་པ་བཞི་མངོན་སུམ་དུ་རྟོགས་པ་དང་རྗེས་སུ་མཐུན་པ། དབྱེ་ན་བྱང་སེམས་དང་ཉན་རང་གི་ངེས་འབྱེད་ཆ་མཐུན་གསུམ། བྱང་སེམས་ཆེན་པོའི་ངེས་འབྱེད་ཆ་མཐུན་གྱི་མཚན་ཉིད། རང་རྒྱུ་ཚོགས་ལམ་གྱི་རྗེས་སུ་བྱུང་བའི་བྱང་སེམས་སོ་སྐྱེའི་སྒོམ་བྱུང་གཙོ་བོར་གྱུར་པ་གང་ཞིག །བདེན་བཞི་མངོན་སུམ་དུ་རྟོགས་པ་དང་རྗེས་སུ་མཐུན་པ། དབྱེ་ན་དྲོད་རྩེ་བཟོད་མཆོག་་་་་་་བཞི་པོའི་མཚན་ཉིད། གང་ཞིག་རྣམ་པར་མི་རྟོག་པའི་ཡེ་ཤེས་ཀྱི་མེ་སྐྱེ་བའི་སྔ་ལྟས་སུ་གྱུར་པ། གང་ཞིག་མི་མཐུན་ཕྱོགས་ཀྱིས་གཡོ་བར་ནུས་པ་རྣམས་ཀྱི་ནང་ནས་མཆོག་ཏུ་གྱུར་པ། གང་ཞིག །འཇིག་རྟེན་པའི་་ཆོས་ལ་བཟོད་པའི་ངེས་འབྱེད་ཆ་མཐུན་གསུམ་པ། གང་ཞིག་འཇིག་རྟེན་པའི་ཆོས་རྣམས་ཀྱི་ནང་ནས་བཟོད་པ་ལས་མཆོག་ཏུ་གྱུར་པ། ཆུང་ངུ་དང་འབྲིང་དང་ཆེན་པོའི་རིགས་ཤེས་པར་བྱ་བའི་ཕྱིར་རམ། དབང་པོ་་་རྟུལ་པོ་ལ་སོགས་པའི་གང་ཟག་ཐ་དད་ཀྱང་དམིགས་པ་ལ་སོགས་པ་ཁྱད་པར་མེད་པར་ཤེས་པར་བྱ་བའི་ཕྱིར་དུ་རེ་རེའི་མཇུག་ཏུ་གྱུར་པ་ཞེས་བརྗོད་དོ། །ཤེས་བྱ་ཆོས་ཅན། དྲོད་ཀྱི་འོག་ཏུ་རྩེ་མོ། དེའི་འོག་ཏུ་་་་་་་བཟོད་པ། དེའི་འོག་ཏུ་ཆོས་མཆོག་བསྟན་པ་ལ་རྒྱུ་མཚན་ཡོད་དེ། དེ་བཞི་སྔ་མ་སྔ་མ་ལས་ཕྱི་མ་ཕྱི་མར་སྐྱེ་བས་སོ། །ཡན་ལག་གི་དབྱེ་བ་རེ་རེ་ལ་ཆུང་ངུ་དང་འབྲིང་དང་ཆེན་པོ་གསུམ་གསུམ། དེ་གསུམ་གྱི་ཁྱད་་་

༄༅། །པར་དྲོད་རྩེ་བཟོད་མཆོག་བཞི་པོ་རིམ་གྱིས་སྐྱེ་བས་དང་པོར་སྐྱེས་པ་ཆུང་ངུ་། བར་དུ་སྐྱེས་པ་འབྲིང་། ཐ་མར་སྐྱེས་པ་ཆེན་པོ་ཡིན་ཏེ། ངེས་འབྱེད་ཆ་མཐུན་རྣམས་ཀྱིས་སྒོམ་པའི་གནས་སྐབས་སྔ་མ་སྔ་མ་ལས་ཕྱི་མ་ཕྱི་མར་ཁྱད་པར་དུ་འཕགས་པར་འགྲོ་བའི་ཕྱིར་རོ། །ཡང་ན་བྱང་ཆུབ་སེམས་དཔའ་དང་འབྲེལ་བའི་གང་ཟག་དབང་པོ་རྟུལ་པོ་དང་། འབྲིང་དང་། རྣོན་པོའི་རྒྱུད་ལ་ཡོད་པའི་བྱེ་བྲག་གིས་ཆུང་ངུ་དང་་་་་འབྲིང་དང་ཆེན་པོ་ཡིན་ནོ། །ངག་དོན་ནི། བྱང་སེམས་ཆེན་པའི་ངེས་འབྱེད་ཆ་མཐུན་དྲོད་རྩེ་བཟོད་མཆོག་ཆོས་ཅན། ཉན་རང་གི་དྲོད་སོགས་ལས་ཁྱད་པར་དུ་འཕགས་པ་ཡིན་ཏེ། རྣམ་མཁྱེན་ཡིད་བྱེད་དང་ལྡན་་་པས་ཆོས་ཀྱི་བདག་ཏུ་ལྟ་བའི་གཉེན་པོར་བདེན་བཞིའི་ཆོས་མི་རྟག་སོགས་སྒྱུ་མ་ལྟ་བུར་དམིགས་པའི་ཕྱིར་དང་། རྣམ་མཁྱེན་ཡིད་བྱེད་དང་ལྡན་པས་ཆོས་ཀྱི་བདག་ཏུ་ལྟ་བའི་གཉེན་པོར་མངོན་ཞེན་སོགས་མེད་པ་ཆོས་་་་་་ཉིད་ཀྱི་རྣམ་པར་རྟོགས་པའི་ཕྱིར་དང་། ཐེག་པ་གསུམ་གྱི་རྟོགས་པ་ཡོན་ཏན་ཡར་ལྡན་དུ་ཐོབ་པའི་རྒྱུ་བྱེད་པའི་ཕྱིར་དང་། ཐེག་ཆེན་དགེ་བའི་བཤེས་གཉེན་གྱིས་ཐེག་པ་ཆེན་པོར་དངོས་སུ་ཡོངས་སུ་འཛིན་པའི་ཕྱིར་་་་་་དང་་།་ རྣམ་མཁྱེན་ཡིད་བྱེད་དང་ལྡན་པས་རང་བཞིན་མེད་པར་ཞེན་པའི་རྟོག་པ་དང་མཚུངས་པར་ལྡན་པའི་ཕྱིར་རོ། །གཉིས་པ་ནི། ཉན་རང་གི་ངེས་འབྱེད་ཆ་མཐུན་དྲོད་རྩེ་བཟོད་མཆོག་ཆོས་ཅན། བྱང་སེམས་་་

ཆེན་པོའི་ངེས་འབྱེད་ཆ་མཐུན་ལས་དམན་པ་ཡིན་ཏེ། བདག་ཉིད་དུལ་བ་དང་ཞི་བར་བྱ་བའི་ཕྱིར་དུ་གཟུགས་སུ་རུང་བ་ལ་སོགས་པའི་མཚན་ཉིད་ཅན་གྱི་དངོས་པའི་བདག་ཉིད་ཀྱི་བདེན་པ་བཞི་ལ་དམིགསོ་པ་དེམེ་།ཝ་ཝརྟག་སོགས་སུ་འཛིན་པ་གང་ཟག་གི་བདག་ཏུ་ལྟ་བའི་གཉེན་པོར་བདེན་བཞི་མི་རྟག་པ་ལ་སོགས་པའི་རྣམ་པར་རྟོགས་པ་དང་། ཐེག་དམན་རང་གི་མྱང་འདས་ཐོབ་པ་ཁོ་ནའི་ཆེད་དུ་བྱེད་པ་དང་། ཐེག་ཆེན་དགེ་བའི་་་་་་བཤེས་གཉེན་གྱིས་ཐེག་པ་ཆེན་པོར་དངོས་སུ་ཡོངས་སུ་འཛིན་པ་དང་བྲལ་བ་དང་། རྣམ་མཁྱེན་ཡིད་བྱེད་དང་ལྡན་པས་རང་བཞིན་མེད་པར་ཞེན་པའི་རྟོག་པ་དང་མི་ལྡན་པར་འབྱུང་བའི་ཕྱིར་ཞེས་ཉན་ཐོས་ཀྱི་ལུང་ལས་་་་་འབྱུང་བའི་ཕྱིར་རོ། །གསུམ་པ་ལ་དམིགས་རྣམ་རྒྱུ་གསུམ་དང་། མཚུངས་ལྡན་རྟོག་པ་དང་། ཡོངས་འཛིན་གྱི་ཁྱད་པར་རྒྱས་པར་བཤད་པ་དང་གསུམ། དང་པོ་ལ་མདོར་བསྟན། རྒྱས་བཤད། བརྗོད་ཚུལ་་་་ལ་མི་འཐད་པའི་རྩོད་པ་སྤང་བའོ། །དང་པོ་ལ་གསུམ་ལས། དང་པོ་དངོས་ནི། བྱང་སེམས་ཆེན་པོའི་ངེས་འབྱེད་ཆ་མཐུན་རྣམས་ནི་བདེན་བཞིའི་ཁྱད་པར་གྱི་ཆོས་ལ་དམིགས་པ་ཡིན་ནོ། །གང་གི་སྟོབས་ཀྱིས་ན།བདེན་གཉིས་རྣམ་འབྱེད་ཀྱི་ཐབས་ལ་མཁས་པའི་སྟོབས་ཀྱིས་སོ། །ཇི་ལྟར་ན། མོས་པ་ཡིད་བྱེད་གྱི་དབང་དུ་བྱས་ནས་གནས་ལུགས་ཇི་ལྟར་ཡིན་པ་བཞིན་དུའོ། །རྣམ་པ་གང་གི་སྒོ་ནས་ན། བཟོད་པ་འབྲིང་གི་་་་

༄༅། །གནས་སྐབས་ཁ་ཅིག་ཏུ་ནི་ལུས་ངག་ཡིད་གསུམ་མཚན་ཞིང་དང་བཅས་པ་དག་པ་ཐོབ་པའི་རྒྱ་ཆོས་ཐམས་ཅད་རང་བཞིན་གྱིས་སྐྱེ་འགག་མ་དམིགས་པར་རྟོགས་པ་རྒྱུའི་རྣམ་པའི་སྒོ་ནས། ཆོས་མཆོག་ཆུང་་་ངུའི་གནས་སྐབས་ཁ་ཅིག་ཏུ་ནི་དཔའོ་བར་འགྲོ་བ་ལ་སོགས་པའི་ཏིང་ངེ་འཛིན་རྣམས་སེམས་ཅན་ལ་ཕན་ཐེའི་འབྲས་བུ་དང་ལྡན་པར་རྟོགས་པ་འབྲས་བུའི་རྣམ་པའི་སྒོ་ནས། བཟོད་པ་ཆུང་ངུའི་གནས་སྐབས་ཁ་ཅིག་ཏུ་ནི་གཟུགས་སོགས་དོན་དམ་པར་ངོ་བོ་ཉིད་མེད་པ་ཉིད་ཀུན་རྫོབ་ཏུ་གཟུགས་སོགས་ཀྱི་ངོ་བོར་རྟོགས་པ་བདེན་གཉིས་ཀྱི་ངོ་བོ་ཉིད་ཀྱི་རྣམ་པའི་སྒོ་ནས། ལྷག་མ་དགུའི་གནས་སྐབས་ཁ་ཅིག་ཏུ་ནི་མངོན་ཞེན་མེད་པ་ལ་་་་་་་སོགས་པ་ཆོས་ཉིད་ཀྱི་རྣམ་པའི་སྒོ་ནས་སོ། །ངག་དོན་ནི། བྱང་སེམས་ཆེན་པོའི་ངེས་འབྱེད་ཆ་མཐུན་རྣམས་ཆོས་ཅན། ཉན་རང་གི་ངེས་འབྱེད་ཆ་མཐུན་ལས་ཁྱད་པར་དུ་འཕགས་པ་ཡིན་ཏེ། རྣམ་མཁྱེན་ཡིད་་་་་་་བྱེད་དང་ལྡན་པས་ཐབས་མཁས་པའི་སྟོབས་ཀྱིས་རྒྱུ་འབྲས་ངོ་བོ་ཉིད་ཆོས་ཉིད་ཀྱི་རྣམ་པའི་སྒོ་ནས་བདེན་བཞིའི་ཆོས་ཇི་ལྟར་ཡིན་པ་བཞིན་དུ་དམིགས་པ་ཡིན་པའི་ཕྱིར། བྱང་སེམས་ཆེན་པོའི་ངེས་འབྱེད་ཆ་མཐུན་རྣམས་་ནི་རྒྱུ་ལ་སོགས་པ་ལས་གཞན་རྣམ་མཁྱེན་ཡིད་བྱེད་དང་ལྡན་པས་རང་ཉིད་དགེ་བ་བཅུ་ལ་གནས་ནས་གདུལ་བྱ་གཞན་ཡང་དེ་ལ་འགོད་པ་ལ་སོགས་པའི་རྣམ་པའི་སྒོ་ནས་ཀྱང་བདེན་པ་བཞི་ལ་སྔ་མ་བཞིན་དུ་ཀུན་ཏུ་་་་་་་

དམིགས་སོ་ཞེས་བྱ་བར་རྗེས་འཇུག་གི་གདུལ་བྱ་རྣམས་ཀྱིས་ཤེས་པར་བྱའོ། །ངག་དོན་ནི། ཆོས་ཅན། བསྒྲུབ་ཆོས་འདྲ། རྣམ་མཁྱེན་ཡིད་བྱེད་དང་ལྡན་པས་རང་ཉིད་དགེ་བཅུ་ལ་གནས་ནས་གདུལ་བྱ་གཞན་་་་་་ཡང་དེ་ལ་འགོད་པ་ལ་སོགས་པའི་རྣམ་པའི་སྒོ་ནས་བདེན་བཞི་ཇི་ལྟར་ཡིན་པ་བཞིན་དུ་དམིགས་པའི་ཕྱིར། གཉིས་པ་རྒྱས་པར་མ་སྤྲོས་པའི་རྒྱུ་མཚན་ནི། དེ་ལྟ་བུའི་རྣམ་པ་གཞན་ཡང་ཡོད་ན་འདིར་མཐའ་དག་དངོས་་སུ་མི་སྟོན་པའི་རྒྱུ་མཚན་ཅི་ཡིན་ཞེ་ན། འདིར་དེའི་དམིགས་རྣམ་གྱི་ཚུལ་མདོར་བསྡུས་ཏེ་བཀྲོལ་བ་ཙམ་དུ་བརྗོད་པར་འདོད་པའི་རྒྱུ་མཚན་གྱིས་འདིར་དེའི་དམིགས་རྣམ་མཐའ་དག་རྣམ་པར་མ་སྤྲོས་སོ། །གསུམ་པ་་་་་་ལུང་གཞན་དང་འགལ་བ་སྤང་བ་ནི། བྱེ་བྲག་ཏུ་སྨྲ་བ་ཁ་ཅིག་ན་རེ། བདེན་པ་བཞི་ལ་དེ་ལྟ་བུའི་རྣམ་པ་མི་འདྲ་བ་དུ་མའི་སྒོ་ནས་དམིགས་ན། མཛོད་ལས། དྲི་མེད་བཅུ་དྲུག་གཞན་རྣམ་མེད། །ཅེས་པ་དང་་་་་་་འགལ་ལོ་ཞེ་ན། བྱང་སེམས་ཆེན་པོའི་ངེས་འབྱེད་ཆ་མཐུན་གྱི་བདེན་པ་བཞི་ལ་རྣམ་པ་མི་འདྲ་བ་དུ་མའི་སྒོ་ནས་དམིགས་པ་འདི་ཆོས་ཅན། གཞན་ཐེག་པ་དམན་པའི་ལུང་ལ་བརྟེན་ནས་ཁྱོད་གནས་སྐབས་གང་དུ་ཡང་་སུན་འབྱིན་པར་མི་རིགས་ཏེ། རྒྱུ་མཚན་གང་གི་ཕྱིར་ན་ཁྱོད་ཐེག་དམན་ལས་གཞན་ཐེག་པ་ཆེན་པོའི་རྣམ་གཞག་ཐུན་མོང་མ་ཡིན་པ་ཡིན་པའི་ཕྱིར། གཉིས་པ་ལ་གཉིས་ལས། སྤྱིའི་མཚམས་སྦྱར་བ་ནི། དམིགས་

༄༠། །པ་མི་རྟག་ལ་སོགས་པ། ནས། ཆུང་དང་འབྲིང་དང་ཆེན་པོ་ཡིན། །ཞེས་པའི་བར་གྱི་བར་སྐབས་ཀྱི་ཚིགས་སུ་བཅད་པ་བདུན་ཆོས་ཅན། ཁྱོད་ཀྱིས་བྱང་སེམས་ཆེན་པོའི་ངེས་འབྱེད་ཆ་མཐུན་གྱི་་་་་་་དམིགས་རྣམ་རྒྱུ་གསུམ་གྱི་ཁྱད་པར་བཤད་པ་ལ་དགོས་པ་ཡོད་དེ། ཁྱོད་ཀྱིས་དེ་བཤད་པས་དེའི་དམིགས་རྣམ་རྒྱུ་གསུམ་གྱི་ཁྱད་པར་གང་ཡིན་སྙམ་པའི་དོགས་པ་བསལ་ནས་དེའི་ཁྱད་པར་ཤེས་པའི་ཕྱིར་ཞེས་མཚམས་་་་་སྦྱར་ནས། དོན་དངོས་ལ་བཞི་ལས། དང་པོ་དྲོད་ཀྱི་དམིགས་རྣམ་རྒྱུ་གསུམ་རྒྱས་པར་བཤད་པ་ནི། དམིགས་པ་མི་རྟག་ལ་སོགས་པ། །ནས། གནས་དང་རྟགས་དང་བརྗོད་དུ་མེད། །དེ་ལྟར་དྲོ་བར་གྱུར་པ་་ནི་།་ །ཆུང་དང་འབྲིང་དང་ཆེན་པོ་ཡིན། །ཞེས་བྱ་བ་ལ་མཚམས་སྦྱར་བ་ནི། ཤེས་བྱ་ཆོས་ཅན། མངོན་རྟོགས་རྒྱན་འདིར། ངེས་འབྱེད་ཆ་མཐུན་བཞིའི་ནང་ནས་དང་པོར་དྲོད་ཀྱི་དམིགས་པ་དང་། རྣམ་པའི་་་་ཁྱད་པར་བསྟན་པ་ལ་རྒྱུ་མཚན་ཡོད་དེ། ངེས་འབྱེད་ཆ་མཐུན་བཞིའི་ནང་ནས་དྲོད་དང་པོར་འབྱུང་བའི་ཕྱིར་ཞེས་མཚམས་སྦྱར་ནས། ཚིག་དོན་བཀྲོལ་བ་ནི། དྲོད་ལ་གསུམ་ཡོད་པ་དེ་ལ་དེའི་ནང་ནས་དང་པོར་དྲོད་་་ཆུང་ངུ་ནི་བྱང་སེམས་ཆེན་པོའི་ངེས་འབྱེད་ཆ་མཐུན་དྲོད་ཆུང་ངུ་རྣམས་ཀྱིས་ནི་རྣམ་མཁྱེན་ཡིད་བྱེད་དང་ལྡན་པས་ཐབས་མཁས་པའི་སྟོབས་ཀྱིས་བདེན་པ་བཞིའི་རྟེན་ཅན་མི་རྟག་པ་ལ་སོགས་པའི་རྣམ་པ་བཅུ་དྲུག་ཇི་ལྟར་་་་—་

ཡིནཔ་བཞིན་དམིགས་པ་ཡིནེ་ནོ། །རྣམ་པ་གང་གི་སྒོ་ནས་ན་མངོན་པར་ཞེན་པ་དང་ལྷག་པར་དམིགས་པ་དང་ཀུན་ཤེས་པ་འགོག་པ་ཆོས་ཉིད་ཀྱི་རྣམ་པའི་སྒོ་ནས་སོ། །མངོན་པར་ཞེན་པ་དང་ལྷག་པར་དམིགས་པ་་་་་་ཀུན་ཤེས་པ་གསུམ་གྱི་ཁྱད་པར་ནི་མངོན་པར་ཞེན་པ་ཆུང་ངུ་འབྲིང་དང་ཆེན་པོ་ཡིན་ནོ། །སློབ་དཔོན་གྱིས་སྡུག་བསྔལ་ལ་སོགས་པ་བདེན་པ་བཞི་ལ་མངོན་ཞེན་སོགས་འགོག་ཅེས་པ་མི་འཐད་དེ། བདེན་བཞིའི་ཆོས་་་་མི་རྟག་སོགས་བཅུ་དྲུག་ལ་དམིགས་ནས་དེ་ལ་མངོན་ཞེན་སོགས་འགོག་པའི་རྣམ་པ་ཡིན་པའི་ཕྱིར་རོ། །ངག་དོན་ནི། བྱང་སེམས་ཆེན་པོའི་ངེས་འབྱེད་ཆ་མཐུན་དྲོད་ཆུང་ངུ་ཆོས་ཅན། ཉན་རང་གི་སྦྱོར་ལམ་དྲོད་་་་་་་ལས་ཁྱད་པར་དུ་འཕགས་པ་ཡིན་ཏེ། རྣམ་མཁྱེན་ཡིད་བྱེད་དང་ལྡན་པས་ཐབས་མཁས་པའི་སྟོབས་ཀྱིས་མངོན་ཞེན་སོགས་འགོག་པ་ཆོས་ཉིད་ཀྱི་རྣམ་པའི་སྒོ་ནས་བདེན་བཞིའི་རྟེན་ཅན་མི་རྟག་ལ་སོགས་བཅུ་དྲུག་ཇི་་་་་་་ལྟར་ཡིན་པ་བཞིན་དམིགས་པའི་ཕྱིར། སྦྱོར་ལམ་དྲོད་དུ་མ་ཟད་བྱང་སེམས་ཆེན་པོའི་དྲོ་བ་ལ་སོགས་པའི་ངེས་འབྱེད་ཆ་མཐུན་ཐམས་ཅད་ཀྱང་ཐེག་པ་གསུམ་ཆར་གྱི་རྟོགས་པ་ཡོན་ཏན་ཡར་ལྡན་དུ་འཐོབ་པའི་རྒྱུའི་ངོ་བོ་་་ཡིན་པར་རྗེས་འཇུག་གི་གདུལ་བྱ་རྣམས་ཀྱིས་ཁོང་དུ་ཆུད་པར་བྱའོ། །ངག་དོན་ནི་མདོར་བསྟན་བཞིན་ནོ། །བྱང་སེམས་ཆེན་པོའི་ངེས་འབྱེད་ཆ་མཐུན་དྲོད་འབྲིང་པོ་རྣམས་ཀྱིས་ནི་རྣམ་མཁྱེན་ཡིད་བྱེད་དང་ལྡན་པས་་་་་་

༄༅། །བདེན་གཉིས་རྣམ་འབྱེད་ཀྱི་ཐབས་ལ་མཁས་པའི་སྟོབས་ཀྱིས་གཟུགས་སོགས་མོས་པ་ཡིད་ལ་བྱེད་པས་འདུ་བ་སྒྲུབ་པ་དང་འགོད་པ་དགག་པར་མི་དམིགས་ཤིང་། དེ་ཁོ་ན་ཉིད་ཡིད་ལ་བྱེད་པས་མི་མཐོང་་་བའི་བདེན་བཞིའི་ཆོས་ཇི་ལྟར་ཡིན་པ་བཞིན་དམིགས་པ་ཡིན་ནོ། །རྣམ་པ་གང་གིས་ན། གནས་པ་དང་བྲལ་བ་རྒྱུན་མི་འདྲ་བར་འཇུག་པ་རང་མཚན། གནས་པ་རྒྱུན་འདྲ་བར་འཇུག་པ་སྤྱི་མཚན། དེ་གཉིས་ཀྱི་་་་་མཚན་ཉིད་དོན་བྱེད་ནུས་མི་ནུས་གཉིས་ཡིན་ལུགས་ལ་མ་གྲུབ་པ་ཆོས་ཉིད་ཀྱི་རྣམ་པའི་སྒོ་ནས་སོ། །སོ་སྐྱེའི་རྒྱུད་ཀྱི་ཡིད་བྱེད་ནི་མོས་པ་ཡིད་ལ་བྱེད་པ། འཕགས་པའི་རྒྱུད་ཀྱི་ཡིད་བྱེད་ནི་དེ་ཁོ་ན་ཉིད་ཡིད་ལ་བྱེད་པ་་་་ཡིན་ནོ། །ངག་དོན་ནི། བྱང་སེམས་ཆེན་པོའི་ངེས་འབྱེད་ཆ་མཐུན་དྲོད་འབྲིང་པོ་རྣམས་ཆོས་ཅན། ཆོས་འདྲ། རྣམ་མཁྱེན་ཡིད་བྱེད་དང་ལྡན་པས་བརྗོད་བྱ་རང་སྨིའི་མཚན་ཉིད་མ་གྲུབ་པ་ཆོས་ཉིད་ཀྱི་རྣམ་པའི་སྒོ་་ནས་ཡིད་བྱེད་གཉིས་ཀྱིས་ཡིན་ལུགས་ལ་དགག་སྒྲབ་ཏུ་མི་དམིགས་ཤིང་མི་མཐོང་བའི་བདེན་བཞིའི་ཆོས་ཇི་ལྟར་ཡིན་པ་བཞིན་དམིགས་པའི་ཕྱིར། ཡང་ན་རྣམ་མཁྱེན་སླད་བྱེད་དང་ལྡན་པས་ཡིད་བྱེད་གཉིས་ཀྱིས་དགག་སྒྲུབ་མི་དམིགས་ཤིང་མི་མཐོང་བའི་བདེན་བཞིའི་དཱིཔྱས་ཇི་ལྟར་ཡིན་པ་བཞིན་དམིགས་པའི་ཕྱིར་དང་། རྣམ་མཁྱེན་ཡིད་བྱེད་དང་ལྡན་པས་ཡིན་ལུགས་ལ་བརྗོད་བྱ་རང་སྤྱིའི་མཚན་ཉིད་ཡོད་པ་མ་ཡིན་པ་ཆོས་ཉིད་ཀྱི་རྣམ་་་་

མེར་རྟོགས་པའི་ཕྱིར། ཆོས་ཅན། ཡིན་ལུགས་ལ་བརྗོད་བྱ་རང་སྤྱིའི་མཚན་ཉིད་ཡོད་པ་མ་ཡིན་ཏེ། ཡིན་ལུགས་ལ་རྗོད་བྱེད་མིང་ཐམས་ཅད་ཡོད་པ་མ་ཡིན་པའི་ཕྱིར། འདིས་འོག་མ་རྣམས་ཀྱང་རིགས་འགྲེའོ། ཝ་།བྱང་སེམས་ཆེན་པོའི་ངེས་འབྱེད་ཆ་མཐུན་དྲོད་ཆེན་པོ་རྣམས་ཀྱིས་ནི་རྣམ་མཁྱེན་ཡིད་བྱེད་དང་ལྡན་པས་གཟུགས་ནས་སངས་རྒྱས་ཀྱི་བར་གྱི་ཆོས་ཐམས་ཅད་བརྡར་བཏགས་པའི་ཆོས་ཐ་སྙད་པ་ཡིན་པར་དམིགས་པ་དང་།རྣམ་མཁྱེན་ཡིད་བྱེད་དང་ལྡན་པས་ཡིན་ལུགས་ལ་དགེ་མི་དགེ་ལ་སོགས་པའི་ཆོས་གང་དུ་ཡང་བརྗོད་དུ་ཡོད་པ་མ་ཡིན་པ་ཆོས་ཉིད་ཀྱི་རྣམ་པར་རྟོགས་པས་ཉན་རང་གི་དྲོད་ལས་ཁྱད་པར་དུ་འཕགས་པ་ཡིན་ནོ། །ཚུལ་དེ་་ལྟར་ན་གཞུང་འདིའི་བསྟན་བྱའི་གཙོ་བོར་གྱུར་པའི་དམིགས་རྣམ་རྒྱུ་གསུམ་དང་ལྡན་པའི་བྱང་སེམས་གྱི་མངོན་རྟོགས་མཚན་གཞི། ཐེག་ཆེན་གྱི་སྦྱོར་ལམ་དྲོད་དུ་མཚོན། གང་ཞིག་ཐེག་ཆེན་གྱི་མཐོང་ལམ་རྣམ་པར་མི་་རྟོག་པའི་ཡེ་ཤེས་ཀྱི་མེ་སྐྱེ་བའི་སྔ་ལྟས་ཡིན་པའི་ཕྱིར། དབྱེ་ན། དམིགས་རྣམ་དང་ལྡན་པའི་དྲོད་ཆུང་ངུ་དང་འབྲིང་དང་ཆེན་པོ་རྣམ་པ་གསུམ་མོ། །རྩེ་མོའི་དམིགས་རྣམ་རྒྱས་པར་བཤད་པ་ནི། གཟུགས་སོགས་་་་་མི་གནས་དེ་དག་ནི་ནས། ཐམས་ཅད་དམིགས་སུ་མེད་པར་རོ། །དེ་ལྟར་རྩེ་མོར་གྱུར་པ་ནི། །ཆུང་དང་འབྲིང་དང་ཆེན་པོ་ཡིན། །ཞེས་བྱ་བ་ལ། མཚམས་སྦྱར་བ་ནི། ཤེས་བྱ་ཆོས་ཅན། དྲོད་ཀྱི་དམིགས་་་

༄༅། །རྣམ་བཤད་ཟིན་ནས་དེའི་འོག་ཏུ་རྩེ་མོའི་དམིགས་རྣམ་འཆད་པ་ལ་རྒྱུ་མཚན་ཡོད་དེ། རྒྱུ་དྲོད་ལས་འབྲས་བུ་རྩེ་མོར་འབྱུང་བའི་ཕྱིར། ཚིག་དོན་བཀྲོལ་བ་ནི། མདོ་དང་འཕགས་པ་ལྟར་ན། བདེན་བཞི་སོ་སོར་མ་ཕྱེ་བ་དང་བདེན་བཞི་སོ་སོར་ཕྱེ་བའི་རྩེ་མོར་ཆུང་ངུའི་དམིགས་རྣམ་གཅིག །འབྲིང་དང་ཆེན་པོའི་དམིགས་རྣམ་གཉིས་ཏེ་གསུམ་ལས་དང་པོ་ནི། བྱང་སེམས་ཆེན་པོའི་ངེས་འབྱེད་ཆ་མཐུན་རྩེ་མོ་ཆུང་ངུ་་་་་རྣམས་ཀྱིས་ནི་བདེན་བཞིའི་ཆོས་གཟུགས་སོགས་དེ་ཁོ་ནར་གནས་བྱ་དང་བྲལ་བ་ལ་དམིགས་པ་ཡིན་ནོ། །རྣམ་པ་གང་གི་སྒོ་ནས་ན། གཟུགས་སོགས་དང་གཟུགས་སོགས་ཀྱི་སྟོང་ཉིད་དེ་གཉིས་གཅིག་གི་རང་བཞིན་་་་གཅིག་སྟེ་དབྱེར་མེད་པ་ཆོས་ཉིད་ཀྱི་རྣམ་པའི་སྒོ་ནས་སོ། །ཚུལ་ཇི་ལྟར་ན། མོས་པ་ཡིད་བྱེད་ཀྱི་དབང་དུ་བྱས་ནས་གནས་ལུགས་ཇི་ལྟར་ཡིན་པ་བཞིན་དུའོ། །གང་གི་སྟོབས་ཀྱིས་ན་རྣམ་མཁྱེན་ཡིད་བྱེད་དང་ལྡན་་་་པས་བདེན་གཉིས་རྣམ་འབྱེད་གྱི་ཐབས་མཁས་པའི་སྟོབས་ཀྱིས་སོ། །ངག་དོན། བྱང་སེམས་ཆེན་པོའི་ངེས་འབྱེད་ཆ་མཐུན་རྩེ་མོ་ཆུང་ངུ་ཆོས་ཅན། ཉན་རང་གི་རྩེ་མོ་ལས་ཁྱད་པར་དུ་འཕགས་པ་ཡིན་ཏེ། རྣམ་་་ཚོ་་མཁྱེན་ཡིད་བྱེད་དང་ལྡན་པས་གཟུགས་སོགས་དང་གཟུགས་ཀྱི་སྟོང་ཉིད་དེ་གཉིས་དབྱེར་མེད་པ་ཆོས་ཉིད་ཀྱི་རྣམ་པའི་སྒོ་ནས་གཟུགས་སོགས་དེ་ཁོ་ནར་གནས་བྱ་དང་བྲལ་བར་དམིགས་པ་ཡིན་པའི་ཕྱིར། གཟུགས་་་་་་་

སོགས་དེ་དག་ཆོས་ཅན། དེ་ཁོ་ནར་གནས་བྱ་དང་བྲལ་པ་ཡིན་ཏེ། ཁྱོད་དེ་ཁོ་ནར་རང་གི་ངོ་བོར་གྱུར་པའི་རང་བཞིན་གྱིས་སྟོང་པའི་ཕྱིར། བདེན་བཞི་སོ་སོར་ཕྱེ་བའི་དམིགས་རྣམ་ནི། བྱང་སེམས་ཆེན་པོའི་ངེས་་འབྱེད་ཆ་མཐུན་རྩེ་མོ་ཆུང་ངུ་རྣམས་ཀྱིས་ནི་བདེན་བཞིའི་ཆོས་གཟུགས་སོགས་དེ་རྣམས་དེ་ཁོ་ནར་མི་རྟག་སྡུག་བསྔལ་སོགས་སུ་གནས་བྱ་དང་བྲལ་བར་དམིགས་པ་ཡིན་ནོ། །རྣམ་པ་གང་གི་སྒོ་ནས་ན་གཟུགས་སོགས་ཀྱི་་མི་རྟག་སོགས་དང་དེ་རྣམས་ཀྱི་སྟོང་ཉིད་དེ་གཉིས་དབྱེར་མེད་པ་ཆོས་ཉིད་ཀྱི་རྣམ་པའི་སྒོ་ནས་སོ། །གཞན་རྣམས་སྔར་བཞིན་ནོ། །ངག་དོན་གཞན་རྣམས་་སྔར་བཞིན་ལ། གཟུགས་སོགས་ཆོས་ཅན། ཁྱོད་དེ་ཁོ་་་་་ནར་མི་རྟག་སོགས་སུ་གནས་བྱ་དང་བྲལ་བ་ཡིན་ཏེ། ཁྱོད་ཀྱི་མི་རྟག་པ་ལ་སོགས་པ་དེ་རྣམས་དེ་ཁོ་ནར་དེའི་ངོ་བོས་སྟོང་པའི་ཕྱིར། དེས་བདེན་པ་དང་པོ་གསུམ་གྱི་དབང་དུ་བྱས་པའི་རྣམ་པ་སོང་ནས། ལམ་བདེན་་གྱི་དབང་དུ་བྱས་པའི་རྣམ་པ་ནི་བྱང་སེམས་ཆེན་པོའི་ངེས་འབྱེད་ཆ་མཐུན་རྩེ་མོ་ཆུང་ངུ་རྣམས་ཀྱིས་ནི་རྣམ་མཁྱེན་ཡིད་བྱེད་དང་ལྡན་པས་གཟུགས་ལ་སོགས་པའི་ཆོས་རྣམས་གཟུང་འཛིན་དང་བྲལ་བ་ཆོས་ཉིད་ཀྱི་རྣམ་པར་་་་་་རྟོགས་པས་ཉན་རང་གི་རྩེ་མོ་ལས་ཁྱད་པར་དུ་འཕགས་པ་ཡིན་ནོ། །གཉིས་པ་འབྲིང་གི་དམིགས་རྣམ་ནི། བྱང་སེམས་ཆེན་པོའི་ངེས་འབྱེད་ཆ་མཐུན་རྩེ་མོ་འབྲིང་པོ་རྣམས་ཀྱིས་ནི་རྣམ་མཁྱེན་ཡིད་བྱེད་དང་ལྡན་པས་་་་་་

༄༅། །གཟུགས་སོགས་དེ་དག་དེ་ཁོ་ནར་ཕྱི་ནང་ལ་སོགས་པའི་མཚན་མར་མཐོང་བྱ་དང་བྲལ་བ་ཆོས་ཉིད་ཀྱི་རྣམ་པའི་སྒོ་ནས་གཟུགས་སོགས་ཆོས་རྣམས་གཟུང་འཛིན་དང་བྲལ་བར་དམིགས་པས་ཉན་རང་གི་རྩེ་མོ་་ལས་ཁྱད་པར་དུ་འཕགས་པ་ཡིན་ནོ། །གཞན་རྣམས་སྔར་བཞིན་ནོ། །གསུམ་པ་ཆེན་པོའི་དམིགས་རྣམ་ནི། བྱང་སེམས་ཆེན་པོའི་ངེས་འབྱེད་ཆ་མཐུན་རྩེ་མོ་ཆེན་པོ་རྣམས་ཀྱིས་ནི་རྣམ་མཁྱེན་ཡིད་བྱེད་དང་ལྡན་པས་་ཆོས་ཐམས་ཅད་དམིགས་སུ་མེད་པ་ཆོས་ཉིད་ཀྱི་རྣམ་པའི་སྒོ་ནས་ཤེས་རབ་ཀྱིས་ངོ་བོ་འབྲེལ་པ་ཡུལ་གྱི་སྒོ་ནས་ཡུམ་ལ་ཡོངས་སུ་རྟོག་ཅིང་དམིགས་པས་ཉན་རང་གི་རྩེ་མོ་ལས་ཁྱད་པར་དུ་འཕགས་པ་ཡིན་ནོ། །གཞན་་་་་་རྣམས་སྔར་བཞིན་ནོ། །སློབ་དཔོན་ལྟར་ན། བྱང་སེམས་ཆེན་པོའི་ངེས་འབྱེད་ཆ་མཐུན་རྩེ་མོ་ཆུང་ངུ་རྣམས་ཀྱིས་ནི་རང་གི་སྤང་བྱ་ཆོས་ཀྱི་བདག་ཏུ་ལྟ་བ་འཛིན་རྟོག་གི་གཉེན་པོར་བདེན་བཞིའི་ཆོས་གཟུགས་སོགས་དེ་་་ཁོ་ནར་གནས་བྱ་དང་བྲལ་བར་དམིགས་པ་ཡིན་ནོ། །རྣམ་པ་གང་གིས་ན་གཟུགས་སོགས་དེ་དག་ལ་རྟག་མི་རྟག་སོགས་སུ་མི་གན་ས་པ་ཆོས་ཉིད་ཀྱི་རྣམ་པའི་སྒོ་ནས་སོ། །གཞན་རྣམས་སྔར་བཞིན་ནོ། །གཟུགས་་་་་་སོགས་ཆོས་ཅན། དེ་ཁོ་ནར་གནས་བྱ་དང་བྲལ་བ་ཡིན་ཏེ། དེ་ཁོ་ནར་རང་གི་ངོ་བོ་སྟོང་པ་ཉིད་ཡིན་པའི་ཕྱིར་ཏེ། དེ་ཁོ་ནར་རང་གི་ངོ་བོ་དང་བྲལ་བར་ཡིན་པས་སོ། །ཆོས་ཅན་དེ་ཁོ་ནར་རྟག་མི་རྟག་སོགས་སུ་མི་

གནས་པ་ཡིན་ཏེ། དོན་དམ་པར་སྟོང་པ་ཉིད་དང་ཕན་ཚུན་ངོ་བོ་དབྱེར་མེད་ཡིན་པས་སོ། །ཁྱབ་སྟེ། སྟོང་པ་ཉིད་ལ་མི་རྟག་པ་ལ་སོགས་པ་མེད་པས་སོ། །བྱང་སེམས་ཆེན་པོའི་ངེས་འབྱེད་ཆ་་མཐུན་ར)་མོ༩ཁྲེང་་་་པོ་རྣམས་ཀྱིས་ནི་རང་གི་སྤང་བྱ་ཆོས་ཀྱི་བདག་ཏུ་ལྟ་བ་འཛིན་རྟོག་གི་གཉེན་པོར་བདེན་བཞིའི་ཆོས་མི་རྟག་སོགས་དང་དེའི་སྟོང་ཉིད་གཉིས་ཕན་ཚུན་བདག་ཉིད་དབྱེར་མེད་པ་ལ་དམིགས་པ་ཡིན་ནོ། །རྣམ་པ་གང་གིས་ན།གཟུགས་ལ་སོགས་པའི་ཆོས་རྣམས་ལ་རང་གིར་མི་བྱེད་པ་ཆོས་ཉིད་ཀྱི་རྣམ་པའི་སྒོ་ནས་སོ། །གཞན་རྣམས་སྔར་བཞིན་ནོ། །མི་རྟག་སོགས་དང་དེའི་སྟོང་ཉིད་དེ་དག་ཆོས་ཅན། དེ་ཁོ་ནར་ཕན་ཚུན་བདག་ཉིད་་་་་་་དབྱེར་མེད་པ་ཡིན་ཏེ། ཆོས་དབྱིངས་ཀྱི་ངོ་བོས་རང་གི་ངོ་བོ་སྟོང་ཞིང་མེད་པསསོ། །གཟུགས་ལ་སོགས་པའི་ཆོས་རྣམས་ཆོས་ཅན། དེ་ཁོ་ནར་རང་གིར་མི་བྱེད་པ་ཡིན་ཏེ། དེ་ཁོ་ནར་ངོ་བོ་ཉིད་བཀག་པས་སོ། །བྱང་སེམས་ཆེན་པོའི་ངེས་འབྱེད་ཆ་མཐུན་རྩེ་མོ་ཆེན་པོ་རྣམས་ཀྱིས་ནི་རང་གི་སྤང་བྱ་ཆོས་ཀྱི་བདག་ཏུ་ལྟ་བ་འཛིན་རྟོག་གི་གཉེན་པོར་བདེན་བཞིའི་ཆོས་གཟུགས་སོགས་དེ་དག་སྔོན་པོ་ལ་སོགས་པའི་མཚན་མར་མི་མཐོང་བ་ལ་་་་དམིགས་པ་ཡིན་ནོ། །རྣམ་པ་གང་གིས་ན། ཡང་དག་པར་ཆོས་རབ་ཏུ་རྣམ་འབྱེད་ཀྱི་ཤེས་རབ་ཀྱིས་དངོས་པོ་ཐམས་ཅད་མི་དམིགས་པར་ངེས་པར་རྟོགས་པ་ཆོས་ཉིད་ཀྱི་རྣམ་པའི་སྒོ་ནས་སོ། །གཞན་རྣམས་སྔར་་་་་་་

༄༧། །བཞིན་ནོ། །གཟུགས་སོགས་དེ་དག་ཆོས་ཅན། དེ་ཁོ་ནར་སྔོན་པོ་ལ་སོགས་པའི་མཚན་མར་མི་མཐོང་བར་ཡིན་ཏེ། དེ་ཁོ་ནར་ངོ་བོ་ཉིད་མེད་པས་སོ། །ཚུལ་དེ་ལྟར་ན་གཞུང་འདིའི་བསྟན་བྱའི་་་་་ཚོ་གཙོ་བོར་གྱུར་པའི་བྱང་སེམས་ཀྱི་མངོན་རྟོགས་མཚན་གཞི། ཐེག་ཆེན་གྱི་སྦྱོར་ལམ་རྩེ་མོར་མཚོན། གང་ཞིག་མི་མཐུན་ཕྱོགས་ཀྱིས་དགེ་བའི་རྩ་བ་གཡོ་བའི་ནང་ནས་རྩེ་མོ་ཡིན་པའི་ཕྱིར། དབྱེ་ན། དམིགས་པ་་་་དང་རྣམ་པ་དང་ལྡན་པའི་རྩེ་མོ་ཆུང་འབྲིང་ཆེན་པོ་རྣམ་པ་གསུམ། བཟོད་པའི་དམིགས་རྣམ་རྒྱས་པར་བཤད་པ་ནི། གཟུགས་སོགས་ངོ་བོ་ཉིད་མེད་ཉིད། །ནས། མོས་མིན་འདུ་ཤེས་མེད་པ་ཡིན། །དེ་ལྟར་་་་་་་བཟོད་པར་གྱུར་བ་ནི། །ཆུང་དང་འབྲིང་དང་ཆེན་པོ་ཡིན། །ཞེས་བྱ་བ་ལ། མཚམས་སྦྱར་བ་ནི། ཤེས་བྱ་ཆོས་ཅན། རྩེ་མོ་དམིགས་རྣམ་བཤད་ཟིན་ནས་དེའི་འོག་ཏུ་བཟོད་པའི་དམིགས་རྣམ་བཤད་པ་ལ་རྒྱུ་་་་་་་མཚན་ཡོད་དེ། རྒྱུ་རྩེ་མོ་ལས་འབྲས་བུ་བཟོད་པ་འབྱུང་བའི་ཕྱིར། ཚིག་དོན་བཀྲོལ་བ་ནི། བྱང་སེམས་ཆེན་པོའི་ངེས་འབྱེད་ཆ་མཐུན་བཟོད་པ་ཆུང་ངུ་རྣམས་ཀྱིས་ནི་རང་གི་སྤང་བྱ་ཆོས་ཀྱི་བདག་ཏུ་ལྟ་བ་འཛིན་རྟོག་་་གི་གཉེན་པོར་གཟུརྒེས་སོགས་རང་བཞིན་གྱིས་ངོ་བོ་ཉིད་མེད་པ་ལ་དམིགས་པས་ཉན་རང་གི་བཟོད་པ་ལས་ཁྱད་པར་དུ་འཕགས་པ་ཡིན་ནོ། །རྣམ་པ་གང་གིས་ན། གཟུགས་སོགས་རང་བཞིན་གྱིས་ངོ་བོ་ཉིད་མེད་པ་་་

ཉིད་སྐྱེ་བོ་བདེན་འཛིན་ཅན་གྱི་ངོར་ངོ་བོ་ཉིད་ཡིན་པ་བདེན་གཉིས་ཀྱི་ངོ་བོ་ཉིད་ཀྱི་རྣམ་པའི་སྒོ་ནས་སོ། །གཞན་རྣམས་སྔར་བཞིན་ནོ། །ཤེས་བྱ་ཆོས་ཅན། གཟུགས་སོགས་རང་བཞིན་གྱིས་ངོ་ངྒེ་སྙེདེ་་མེད་པཡིནཏེ།མཚན་ཉིད་ཀྱི་ངོ་བོ་ཉིད་དང་ངོ་བོ་ཉིད་ཀྱི་མཚན་ཉིད་གཉིས་ཡིན་ལུགས་ལ་སྟོང་པ་ཉིད་དུ་དབྱེར་མེད་པས་སོ། །དེ་ལ་མཚན་ཉིད་ནི་སྤྱི་གཟུགས་སུ་རུང་བ་སོགས་ཡིན་ལ། ངོ་བོ་ཉིད་ནི་ཁྱད་པར་ས་ལ་སོགས་པ།་ཡིན་་་་་་ཞིང་་།་ ངོ་བོ་ཉིད་ཀྱི་མཚན་ཉིད་ནི་སའི་མཚན་ཉིད་སྲ་ཞིང་འཐས་པ་ལ་སོགས་པ་ཡིན་ནོ། །བྱང་སེམས་ཆེན་པོའི་ངེས་འབྱེད་ཆ་མཐུན་བཟོད་པ་འབྲིང་པོ་རྣམས་ཀྱིས་ནི་རང་གི་སྤང་བྱ་འཛིན་རྟོག་གི་གཉེན་པོར་གཟུགས་སོགས་དེ་དག་ལ་རང་བཞིན་གྱིས་སྐྱེ་བ་དང་ངེས་འབྱུང་མྱང་འདས་མེད་པར་དམིགས་པས་ཉན་རང་གི་བཟོད་པ་ལས་ཁྱད་པར་དུ་འཕགས་པ་ཡིན་ནོ། །གཟུགས་སོགས་དེ་དག་ཆོས་ཅན། རང་བཞིན་གྱིས་སྐྱེ་འགག་་་་་་་མེད་དེ། རང་བཞིན་གྱིས་མ་སྐྱེས་པའི་ཕྱིར། རྣམ་པ་གང་གིས་ན་ལུས་ངག་ཡིད་གསུམ་མཚན་སོ་གཉིས་སངས་རྒྱས་ཀྱི་ཞིང་རྣམས་དག་པ་ཐོབ་པའི་རྒྱུ་ཆོས་ཐམས་ཅད་རང་གི་ངོ་བོ་ཡིན་ལུགས་རྟོགས་པའི་རྣམ་པའི་སྒོ་་་་་ནས་སོ། །གཞན་རྣམས་སྔར་བཞིན་ནོ། །བྱང་སེམས་ཆེན་པོའི་ངེས་འབྱེད་ཆ་མཐུན་བཟོད་པ་ཆེན་པོ་རྣམས་ཀྱིས་ནི་རང་གི་སྤང་བྱ་འཛིན་རྟོག་གི་གཉེན་པོར་ཆོས་ཐམས་ཅད་རང་བཞིན་གྱིས་མཚན་མ་མེད་པར་དམིགས་

༄༅། །པས་ཉན་རང་གི་བཟོད་པ་ལས་ཁྱད་པར་དུ་འཕགས་པ་ཡིན་ནོ། ཁེས་བྱ་ཆོས་ཅན། ཆོས་ཐམས་ཅད་རང་བཞིན་གྱིས་མཚན་མ་མེད་པ་ཡིན་ཏེ། དོན་དམ་པར་རང་སྤྱིའི་མཚན་ཉིད་མི་འཐད་པས་སོ། །རང་གི་མཚན་ཉིད་ནི་གཟུགས་སུ་རུང་བ་ལ་སོགས་པའོ། །སྦྱིའི་མཚན་ཉིད་ནི་སྐྱེ་འཇིག་བྱེད་པ་ལ་སོགས་པའོ། །རྣམ་པ་གང་གིས་ན། གཟུགས་སོགས་དེ་དག་དེ་ཁོ་ནར་མོས་པ་ཡིད་ལ་བྱེད་པས་མཚན་མར་མི་མོས་་ཤིང་་།། དེ་ཁོ་ན་ཉིད་ཡིད་ལ་བྱེད་པས་མཚན་མར་འདུ་ཤེས་ཤིང་ཡོངས་སུ་ཤེས་པ་མེད་པ་ཆོས་ཉིད་ཀྱི་རྣམ་པའི་སྒོ་ནས་སོ། །གཞན་རྣམས་སྔར་བཞིན་ལ་གཟུགས་སོགས་ཆོས་ཅན། དེ་ཁོ་ནར་ཡིད་བྱེད་གཉིས་ཀྱིས་་་མོས་ཤེས་མེད་དེ། རང་བཞིན་ཁོ་ནས་མཚན་མ་རྣམས་ཀྱི་རྟེན་དང་བཅས་པ་བྲལ་བའི་ཕྱིར། ཚུལ་དེ་ལྟར་ན་གཞུང་འདིའི་བསྟན་བྱའི་གཙོ་བོར་གྱུར་པའི་བྱེང་སེམས་ཆེན་པོའི་མངོན་རྟོགས་མཚན་གཞི། ཐེག་ཆེན་གྱི་་སྤྱོར་ལམ་བཟོད་པ་མཚོན། གང་ཞིག་ཆོས་ཆེན་པོ་རང་བཞིན་གྱིས་མ་སྐྱེས་པ་ལ་བཟོད་པའི་ངེས་འབྱེད་ཆ་མཐུན་གསུམ་པ་ཡིན་པའི་ཕྱིར། ཆོས་ཅན། ཆོས་ཆེན་པོ་ལ་བཟོད་པ་ཡིན་ཏེ། ལས་ཉོན་གྱི་དབང་གིས་་་་ངན་འགྲོ་འགྲོ་བ་མེད་ཅིང་སྟོང་ཉིད་ལ་ཡིད་ཆེས་པས་སོ། །དབྱེ་ན། དམིགས་རྣམ་དང་ལྡན་པའི་བཟོད་པ་ཆུང་འབྲིང་ཆེན་པོ་རྣམ་པ་གསུམ་མོ། །ཆོས་མཆོག་གི་དམིགས་རྣམ་རྒྱས་པར་བཤད་པ་ལ། མཚམས་་་་་་་

སྦྱར་བ་ནི། ཤེས་བྱ་ཆོས་ཅན། བཟོད་པའི་དམིགས་རྣམ་བཤད་ནས་དེའི་འོག་ཏུ་ཆོས་མཆོག་གི་དམིགས་རྣམ་བཤད་པ་ལ་རྒྱུ་མཚན་ཡོད་དེ། རྒྱུ་བཟོད་པ་ལས་འབྲས་བུ་ཆོས་མཆོག་འབྱུང་བའི་ཕྱིར། ཚིག་དོན་་་་་་་བཀྲོལ་བ་ནི། བྱང་སེམས་ཆེན་པོའི་ངེས་འབྱེད་ཆ་མཐུན་ཆོས་མཆོག་ཆུང་ངུ་རྣམས་ཀྱིས་ནི་རང་གི་སྤང་བྱ་འཛིན་རྟོག་གི་གཉེན་པོར་བསྒོམ་བྱ་ཆོས་ཐམས་ཅད་སྐྱེ་བ་མེད་པ་དང་། དཔའ་བར་འགྲོ་བ་དང་། རིན་ཆེན་་་ཕྱག་རྒྱ་ལ་སོགས་པའི་ཏིང་ངེ་འཛིན་ལ་དམིགས་པས་ཉན་རང་གི་ཆོས་མཆོག་ལས་ཁྱད་པར་དུ་འཕགས་པ་ཡིན་ནོ། །རྣམ་པ་གང་གིས་ན་ཏིང་ངེ་འཛིན་སྒོམ་པ་པོ་རང་གི་སྔོན་གྱི་སྨོན་ལམ་དང་། བསོད་ནམས་དང་།ཡེ་ཤེས་དང་། ཆོས་དབྱིངས་བསྒོམས་པའི་སྟོབས་ཀྱིས་འཇིག་རྟེན་གྱི་ཁམས་ཐམས་ཅད་དུ་གདུལ་བྱའི་སྐལ་བ་ཇི་ལྟ་བ་བཞིན་དུ་ལྷུན་གྱིས་གྲུབ་པའི་ཏིང་ངེ་འཛིན་གྱི་བྱེད་པ་ལ་འཇུག་པ་འབྲས་བུའི་རྣམ་པའི་སྒོ་ནས་སོ། །གཞན་རྣམས་སྔར་བཞིན་ནོ། །བྱང་སེམས་ཆེན་པོའི་ངེས་འབྱེད་ཆ་མཐུན་ཆོས་མཆོག་འབྲིང་པོ་རྣམས་ཀྱིས་ནི་རང་གི་སྤང་བྱ་འཛིན་རྟོག་གི་གཉེན་པོ་རང་བཞིན་སྤྲོས་བྲལ་ལ་ཡང་དག་པར་ཞུགས་པའི་རྣལ་འབྱོར་པ་ལ་་་་་་་འདས་པ་དང་། ད་ལྟར་གྱི་སངས་རྒྱས་རྣམས་ཀྱིས་གསང་སྟེ་ལུང་སྟོན་པའི་རྒྱུ་ཏིང་ངེ་འཛིན་ལ་དམིགས་པས་ཉན་རང་གི་ཆོས་མཆོག་ལས་ཁྱད་པར་དུ་འཕགས་པ་ཡིན་ནོ། །རྣམ་པ་གང་གིས་ན་སྤྲོས་བྲལ་ལ་ཡང་དག་་་་་་

༄ཚོ། །པར་ཞུགས་པའི་ཏིང་ངེ་འཛིན་ལ་རྩེ་གཅིག་ཏུ་གནས་བཞིན་པའི་བྱང་སེམས་ལ་བདག་ནི་ད་ལྟར་མཉམ་པར་བཞག་སྤྲོ་འོ། །འདས་པ་ན་མཉམ་པར་གཞག་པར་གྱུར་ཏོ། །མ་འོངས་པ་ན་མཉམ་པར་གཞག་པར་བྱའོ་སྙམ་པའི་ཤེས་པ་དུས་གསུམ་དུ་རློམ་པ་མངོན་འགྱུར་བ་མི་འབྱུང་བ་ཆོས་ཉིད་ཀྱི་རྣམ་པའི་སྒོ་ནས་སོ། །གཞན་རྣམས་སྔར་བཞིན་ལ། ངག་དོན་ནི། བྱང་སེམས་ཆེན་པོའི་སྦྱོར་ལམ་ཆོས་མཆོག་འབྲིང་ཆོས་་་་་ཅན་།་ ཉན་རང་གི་ཆོས་མཆོག་ལས་ཁྱད་པར་དུ་འཕགས་པ་ཡིན་ཏེ། རང་གི་སྤང་བྱ་འཛིན་རྟོག་གི་གཉེན་པོར་ལུང་སྟོན་པའི་རྒྱུ་ཏིང་ངེ་འཛིན་སྒྱུ་མ་ལྟ་བུར་དམིགས་པའི་ཕྱིར་དང་། དེའི་གཉེན་པོར་དུས་གསུམ་དུ་་་་་་་རློམ་པ་མངོན་གྱུར་པ་མི་འབྱུང་བ་ཆོས་ཉིད་ཀྱི་རྣམ་པར་རྟོགས་པའི་ཕྱིར། ཆོས་མཆོག་འབྲིང་གི་ཏིང་ངེ་འཛིན་ལ་སྙོམས་པར་ཞུགས་པའི་བྱང་སེམས་ཆེན་པོ་ལ་སངས་རྒྱས་རྣམས་ཀྱིས་ལུང་སྟོན་པར་མཛད་པ་འདི་ཆོས་ཅན།དགག་ཏུ་མེད་དེ་རྟེན་འབྲེལ་གྱི་ཆོས་ཉིད་ཡིན་པའི་ཕྱིར། རང་བཞིན་སྤྲོས་བྲལ་ཡང་དག་པར་ཞུགས་པའི་ཏིང་ངེ་འཛིན་ཆོས་ཅན། ཁྱོད་ལ་རྩེ་གཅིག་ཏུ་གནས་བཞིན་པ་ན་དུས་གསུམ་དུ་རློམ་པ་མངོན་འགྱུར་བ་མི་འབྱུང་སྟེ་།་ ཁྱོད་ལ་རྩེ་གཅིག་ཏུ་གནས་བཞིན་པ་ན་ངར་འཛིན་གྱི་རྟོག་པ་མངོན་འགྱུར་བ་ཐམས་ཅད་མི་འབྱུང་བས་སོ། །བྱང་སེམས་ཆེན་པོའི་ངེས་འབྱེད་ཆ་མཐུན་ཆོས་མཆོག་ཆེན་པོ་རྣམས་ཀྱིས་ནི་རང་གི་སྤང་བྱ་འཛིན་རྟོག་་་

གི་གཉེན་པོར་རང་བཞིན་གྱིས་སྒོམ་ཏིང་ངེ་འཛིན་དང་སྒོམ་བྱེད་བྱང་སེམས་དང་བསྒོམ་བྱ་ཡུམ་དང་དོན་གསུམ་པོ་ཕན་ཚུན་ངོ་བོ་དབྱེར་མེད་པར་དམིགས་པས་ཉན་རང་གི་ཆོས་མཆོག་ལས་ཁྱད་པར་དུ་འཕགས་པ་ཡིན་ནོ།ཝ་ཝ་རྣམ་པ་གང་གིས་ན་བསྒོམ་བྱ་སྒོམ་བྱེད་སྒོམ་ཏིང་ངེ་འཛིན་དུ་རྣམ་པར་མི་རྟོག་པ་ཆོས་ཉིད་ཀྱི་རྣམ་པའི་སྒོ་ནས་སོ། །གཞན་རྣམས་སྔར་བཞིན་ལས། ཤེས་བྱ་ཆོས་ཅན། དོན་དམ་པར་བསྒོམ་བྱ་སྒོམ་བྱེད་སྒོམ་ཏིང་ངེ་་་འཛིན་དུ་མི་རྟོག་པ་ཡིན་ཏེ། དོན་དམ་པར་ཆོས་ཐམས་ཅད་ཡོད་པ་མ་ཡིན་པའི་ཕྱིར། བསྒོམ་བྱ་སྒོམ་བྱེད་སྒོམ་ཏིང་ངེ་འཛིན་དུ་རྣམ་པར་མི་རྟོག་པར་རྩེ་གཅིག་ཏུ་གནས་པའི་ཆོས་མཆོག་གི་ཏིང་ངེ་འཛིན་ཆོས་ཅན།རང་འབྲས་མཐོང་ལམ་གྱི་ཐབས་དམ་པ་ཡིན་ཏེ། རང་འབྲས་མཐོང་ལམ་གྱི་རྒྱུ་ཁྱད་པར་ཅན་ཡིན་པའི་ཕྱིར། ཚུལ་དེ་ལྟར་ན། གཞུང་འདིའི་བསྟན་བྱའི་གཙོ་བོར་གྱུར་པའི་བྱང་སེམས་ཆེན་པོའི་མངོན་རྟོགས་མཚན་་་་གཞི་།་ ཐེག་ཆེན་གྱི་སྦྱོར་ལམ་ཆོས་མཆོག་ཏུ་མཚོན། གང་ཞིག་འཇིག་རྟེན་པའི་རྟོག་པ་ཐམས་ཅད་ཀྱི་ནང་ནས་བཟོད་པ་ལས་མཆོག་ཡིན་པའི་ཕྱིར། དབྱེ་ན། དམིགས་རྣམ་དང་ལྡན་པའི་ཆོས་མཆོག་ཆུང་འབྲིང་་་་་ཆེན་པོ་རྣམ་པ་གསུམ་མོ། །སྤྱིའི་མཇུག་བསྡུ་བ་ནི། ཚུལ་དེ་ལྟར་ན་ངེས་འབྱེད་ཆ་མཐུན་བཞི་ནི་རིམ་གྱིས་སྐྱེ་བས་དང་པོར་སྐྱེས་པ་ཆུང་ངུ་། བར་དུ་སྐྱེས་པ་འབྲིང་། ཐ་མ་སྐྱེས་པ་ཆེན་པོ་ཡིན་ཏེ། སློབ་པའི་་་་་་་

ར༅༅། །གནས་སྐབས་ཀྱི་རྟོགས་པ་རྣམས་སྔ་མ་སྔ་མ་ལས་ཕྱི་མ་ཕྱི་མ་ཁྱད་པར་དུ་འཕགས་པར་འགྲོ་བའི་ཕྱིར། གསུམ་པ་ལ་གཉིས་ལས་རྩོད་པ་ནི། དམིགས་པ་དང་པོ་བཞིན་དུ་ཕྱི་མ་རྣམས་སུ་ཡང་དམིགས་་་་་་་རྣམ་གཉིས་ཀ་ཆོས་དང་ཆོས་ཅན་བརྗོད་པའི་སྒྲ་གཉིས་གས་བརྗོད་པར་རིགས་པ་ལ། དེའི་སྒོ་ནས་མ་བརྗོད་པར་ཆོས་བརྗོད་ཀྱི་སྒྲས་བརྗོད་པས་ཆོས་ཅན་མི་རྟོགས་པའི་སྐྱོན་ཡོད་དེ་ཞེ་ན། ལན་ལ་གཉིས་ལས།དང་པོ་སྒྲ་གཉིས་དོན་ལ་ཁྱད་པར་མེད་པས་ཆོས་ཅན་རྟོགས་པར་བསྒྲུབ་པ་ནི། དམིགས་པ་མི་རྟག་ལ་སོགས་པ། །བདེན་པའི་རྟེན་ཅན་ཞེས་བྱ་བ་མ་གཏོགས་པ་སྒྲའི་དབྱེ་བས་དོན་སྟོན་པར་བྱེད་པས་ན། དམིགས་་་་རྣམ་ཕྱི་མ་སྟོན་པའི་རྒྱན་གྱི་སཾ་སྐྲྀ་ཏའི་གཞུང་ཚིག་གིས་དམིགས་རྣམ་ཕྱི་མ་རྣམ་ཀྱང་ཆོས་ཅན་དང་ཆོས་བརྗོད་པའི་སྒྲས་བརྗོད་པར་བྱ་བ་ཡིན་མོད། དེ་ལྟན་ཡང་རྒྱན་གྱི་སཾ་སྐྲྀ་ཏའི་གཞུང་ཚིག་གིས་དམིགས་རྣམ་ཕྱི་མ་་་་་་་རྣམས་ཁྱད་པར་ཅན་གྱི་ཆོས་བརྗོད་པའི་སྒས་ཐམས་ཅད་དུ་མཚུངས་པར་བརྗོད་པ་ནི་གཞི་གཅིག་གི་སྟེང་གི་ཆོས་དང་ཆོས་ཅན་བརྗོད་པའི་སྒྲ་འདི་གཉིས་ལ་ཁྱད་པར་གཞན་སྤོང་མི་སྤོང་མ་གཏོགས་པ་བརྗོད་བྱའི་དོན་ལ་རྫས་ཐ་དད་པའི་ཁྱད་པར་ནི་འགའ་ཡང་མེད་རྡེ་ཞེས་ཤེས་པའི་ཕྱིར་དུ་ཡིན་པས་དགོས་པ་ཡོད་ལ། གཞི་གཅིག་གི་སྟེང་གི་སྒྲ་འདི་གཉིས་ལ་ཁྱད་པར་གཞན་སྤོང་མི་སྤོང་མ་གཏོགས་པ་བརྗོད་བྱའི་དོན་ལ་རྫས་ཐ་དད་པའི་ཁྱད་་་

མེས་འགེའ་ཡཇེ་མེད་པས་དམིགས་རྣམ་ཕྱི་མ་སྟོན་པའི་རྒྱན་གྱི་སཾ་སྐྲྀ་ཏའི་གཞུང་ཚིག་གིས་བདེན་བཞིའི་ཆོས་དངོས་སུ་བརྗོད་པས་སྣོས་ཅན་བདེནཐེ་ཞི་གྱེསལརྟོགསཔསཆོས་ཅནམིརྟོགཙུབའི〈ནམདགེ། ། ་་་་་གཅིག་གི་སྟེང་གི་སྒྲ་གཉིས་ལ་བརྗོད་བྱའི་དོན་རྫས་ཐ་དད་པའི་ཁྱདེ་པར་འགའ་ཡང་མེད་དོ་ཞེས་མཁས་པའི་གཞུང་ལུགས་རྣམ་འགྲེལ་ལས་དོན་མཐུན་དུ་འབྱུང་བའི་ཕྱིར། ཇི་ལྟར་ན། ཀུན་ལ་རྫས་དང་དངོས་བརྗོད་་་་་པའི་།་ །སྒྲ་ཡི་ཁྱད་པར་འདི་ཉིད་དེ། །དེ་ཕྱིར་དེ་དག་བརྗོད་བྱ་ལ། །ཁྱད་པར་འགའ་ཡང་ཡོད་མ་ཡིན། །ཞེས་སོ། རྫས་བརྗོད་པ་ནི་ཆོས་ཅན་བརྗོད་པ་ཡིན་ལ། དངོས་པོ་བརྗོད་པ་ནི་ཆོས་བརྗོད་པའོ། །ངག་དོན། ཤེས་བྱ་ཆོས་ཅན། དམིགས་རྣམ་ཕྱི་མ།ནཔའི་རྒྱན་གྱི་སཾ་སྐྲྀ་ཏའི་གཞུང་ཚིག་གིས་དམིགས་རྣམ་ཕྱི་མ་རྣམས་ཁྱད་པར་ཅན་གྱིས་ཆོས་བརྗོད་པའི་སྒྲས་ཐམས་ཅད་དུ་མཚུངས་པར་བརྗོད་པས་ཆོས་ཅན་མི་་་་་་་རྟོགས་པའི་སྐྱོན་ཡོད་པ་མིན་པར་ཐལ། གཞི་གཅིག་་ཆོས་དང་ཆོས་ཅན་བརྗོད་པའི་སྒྲ་འདི་གཉིས་ལ་ཁྱད་པར་གཞན་སྤོང་མི་སྤོང་མ་གཏོགས་པ་བརྗོད་བྱའི་དོན་ལ་རྫས་ཐ་དད་པའི་ཁྱད་པར་ནི་འགའ་ཡང་མེད་དོ་ཞེས་་་རྣམ་འགྲེལ་ལས་དོན་མཐུན་དུ་འབྱུང་བའི་ཕྱིར། གཉིས་པ་སྔ་མའི་རྣམ་པ་དང་ལྡན་པ་ཕྱི་མའི་དམིགས་ཡུལ་དུ་འགྱུར་བས་ཆོས་ཅན་རྟོགས་པར་འགྱུར་བ་ནི། སྒྲུབ་བྱེད་ཀྱི་རྣམ་གྲངས་གཅིག་ཏུ་ན། ཤེས་བྱ་ཆོས་ཅན།

༄༅། །དམིགས་རྣམ་ཕྱི་མ་སྟོན་པའི་རྒྱན་གྱི་སཾ་སྐྲྀ་ཏའི་གཞུང་ཚིག་གིས་དམིགས་རྣམ་ཕྱི་མ་རྣམས་ཆོས་བརྗོད་པའི་སྒྲས་བརྗོད་པས་ཆོས་ཅན་མི་རྟོགས་པ་མིན་པར་ཐལ། དམིགས་རྣམ་ཕྱི་མ་སྟོན་པའི་རྒྱན་གྱི་སཾ་་་སྐྲྀ་ཏའི་གཞུང་ཚིག་གི་ཚིག་ལེའུར་བྱས་པ་སྡེབ་སྦྱོར་སྦྱར་བདེ་བའི་རྙེད་དུ་དང་པོའི་བརྗོད་ཚུལ་ལས་ཐ་དད་པར་བརྗོད་ཀྱང་ཆོས་ཅན་བདེན་བཞི་རྟོགས་པའི་ཕྱིར། ཆོས་ཅན། དེ་ལྟར་བརྗོད་ཀྱང་ཆོས་ཅན་བདེན་བཞི་་་་་་་རྟོགས་ཏེ་དྲོད་ཆུང་ངུའི་རྣམ་པ་དང་། དྲོད་འབྲིང་གི་དམིགས་པ་སྡུག་བསྔལ་ལ་སོགས་པའི་བདེན་བཞིར་རྟོགས་པ་ཁོན་ཡིན་པའི་ཕྱིར། ཆོས་ཅན། ཡིན་ཏེ། མངོན་ཞེན་སོགས་བཀག་པ་དང་ལྡན་པའི་བདེན་བཞི་་རྣམས་དེ་ཁོ་ནར་སྒྲུབ་པ་དང་དགག་པ་དང་བྲལ་བར་འགྱུར་བའི་ཕྱིར། འོག་མ་དྲོད་འབྲིང་གི་རྣམ་པ་མན་ཆད་རྣམས་ལ་ཡང་སྔ་མ་དེ་བཞིན་དུ་ཤེས་པར་བྱའོ། །ཇི་ལྟར་ན་དྲོད་འབྲིང་གི་རྣམ་པ་དང་ཆེན་པོའི་དམིགས་པ་་བདེན་བཞིར་གཏོགས་པ་ཁོ་ན་ཡིན་ཏེ། གནས་དང་གནས་བྲལ་བཀག་པ་དང་ལྡན་པའི་བདེན་པ་བཞི་པོ་རྣམས་ཏེ་དེ་ཁོ་ནར་མ་གྲུབ་པ་བཏགས་པ་ཙམ་ཡིན་པའི་ཕྱིར། དེས་ཕྱི་མ་རྣམས་རིགས་འགྲེའོ། །གཉིས་པ་་་་་མཚུངས་ལྡན་རྟོག་པའི་ཁྱད་པ་ལ་བཞི་ལས། མཚམས་སྦྱར་བ་ནི། དམིགས་རྣམ་དུ་མ་ཟད་མཚུངས་ལྡན་རྣམ་རྟོག་བཞི་ཡང་དེའི་དོན་གསལ་བར་བྱ་བའི་ཕྱིར་འཆད་པས། གཞི་དང་དེ་ཡི་གཉེན་པོ་ཡིས། །ནས།

ཕུང་སོགས་རྟེན་ལའང་དེ་བཞིན་ནོ། །ཞེས་པའི་བར་གྱི་བར་སྐབས་ཀྱི་ཚིགས་བཅད་གཉིས་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་མཚུངས་ལྡན་རྟོགས་པའི་དོན་གསལ་བར་ཤེས་པའི་ཕྱིར། གཉིས་པ་་་མདོར་བསྟན་ལ་གཉིས་ལས། གཟུང་རྟོག་མདོར་བསྟན་ནི། གཞི་དང་དེ་ཡི་གཉེན་པོ་ཡིས། །ཞེས་སོགས་གསུངས་ཏེ། འདི་ལ་སྤང་བྱ་རྟོག་པའི་མཚན་ཉིད། ཡུལ་ཇི་ལྟ་བ་བཞིན་མ་ཡིན་པར་ཞེན་པའི་བློ།དབྱེ་ན། གཉིས་ལས་གཟུང་རྟོག་གི་མཚན་ཉིད། གང་ཞིག་གཟུང་བའི་རྟེན་ཅན། འཛིན་རྟོག་གི་མཚན་ཉིད། གང་ཞིག་འཛིན་པའི་རྟེན་ཅན། གཟུང་རྟོག་ལ་དབྱེ་ན་གྲོལ་་སྡེ་གཉིས་ལྟར་ན། དངོས་པོ་ཙམ་གྱི་་རྟེན་ཅན་དང་། གཉེན་པའི་ཕྱོགས་ཀྱི་རྟེན་ཅན་གྱི་གཟུང་རྟོག་རྣམ་པ་གཉིས། དབྱེ་དོན། དང་པོ་ནི། དངོས་པོ་ཐམས་ཅད་པའི་ཡུལ་ཅན་ཡིན་ལ། གཉིས་པ་ནི། རྣམ་པར་བྱང་བའི་དངོས་པོ་ཁོ་ནའི་ཡུལ་ཅན་ཡིན་པས་གཞི་མཐུན་ཡོད་དོ། །སློབ་དཔོན་ལྟར་ན་ཀུན་ནས་ཉོན་མོངས་དང་རྣམ་བྱང་གཟུང་རྟོག་རྣམ་པ་གཉིས། དབྱེ་དོན། དང་པོ་ནི་ཀུན་ནས་ཉོན་མོངས་པའི་གཞི་ལ་བརྟེན་པ་ཡིན་ལ། གཉིས་པ་ནི་རྣམ་པར་་་་བྱང་བའི་གཞི་ལ་བརྟེན་པ་ཡིན་པས། འདི་གཉིས་ནི་ཕེན་ཚུན་རྣམ་པར་ཆད་པའི་རང་བཞིན་ཡིན་པའི་ཕྱིར་འདི་གཉིས་ནི་ཐ་དད་པ་ཁོ་ན་ཡིན་ནོ། །འབྱེད་པའི་རྒྱུ་མཚན། སྲིད་པར་རྒྱུ་བའི་བྱ་བ་བྱེད་པའི་གཞི་ཀུན་་་་་་

༄༅། །ནས་ཉོན་མོངས་པ་དང་ཉོན་མོངས་པ་དེའི་གཉེན་པོ་རྣམ་བྱང་གི་རྟེན་ཅན་གཉིས་ཡོད་པ་ཉིད་ཀྱིས་སོ། །དེ་ལུས་ཀྱི་དབྱེ་བ། ཡན་ལག་གི་དབྱེ་བ་ནི། གཟུང་རྟོག་གཉིས་པོ་དེ་ནི་དབྱེ་གཞི། དབྱེ་ངོ་སོ་སོར་ངོ་བོ་རྣམ་པ་དགུ་དགུའོ། །འབྱེད་པའི་རྒྱུ་མཚན་རྨོངས་པ་མ་རིག་པ་ལ་སོགས་པའི་ཡུལ་དགུ་དང་། རྣམ་བྱང་གི་ཕུང་པོ་ལ་སོགས་པའི་ཡུལ་དགུ་ཡོད་པའི་དབྱེ་བས་སོ། །ངག་དོན་ནི། གཟུང་རྟོག་ཆོས་་་་་་་ཅན་།་ ཀུན་ནས་ཉོན་མོངས་པ་དང་རྣམ་བྱང་གཟུང་རྟོག་གཉིས་སུ་འབྱེད་པའི་རྒྱུ་མཚན་ཡོད་དེ། ཀུན་ནས་ཉོན་མོངས་པ་དང་གཉེན་པོའི་རྟེན་ཅན་གཉིས་ཡོད་པའི་རྒྱུ་མཚན་གྱིས་དེར་ཕྱེ་བའི་ཕྱིར། ཀུན་ནས་ཉོན་་་་་་་མོངས་གཟུང་རྟོག་ཆོས་ཅན། དགུར་འབྱེད་པའི་རྒྱུ་མཚན་ཡོད་དེ། མ་རིག་པ་ལ་སོགས་པའི་ཡུལ་དགུ་ཡོད་པའི་དབྱེ་བས་དེར་ཕྱེ་བའི་ཕྱིར། དེས་ཅིག་ཤོས་དང་འཛིན་རྟོག་ལའང་རིགས་འགྲེའོ། །གཉིས་པ་་་་་་་འཛིན་རྟོག་མདོར་བསྟན་ནི། རྫས་དང་བཏགས་པའི་རྟེན་ཅན་གྱི། །ཞེས་བྱ་བ་སོགས་ལ། ལུས་ཀྱི་དབྱེ་བ་ནི། འཛིན་རྟོག་དབྱེ་གཞི། དབྱེ་ངོ་གཟུང་རྟོག་ཏུ་མ་ཟད་འཛིན་རྟོག་ཡང་རྫས་འཛིན་དང་བཏགས་་་་་་་འཛིན་རྟོག་པ་རྣམ་པ་གཉིས་སུ་འདོད་དོ། །འབྱེད་པའི་རྒྱུ་མཚན། གང་ཟག་རྫས་ཡོད་དུ་འཛིན་པ་དང་། སྐྱེས་བུ་བཏགས་ཡོད་དུ་འཛིན་པ་ལ་དམིགས་པས་སོ། །ཡན་ལག་གི་དབྱེ་བ་ནི། རྫས་འཛིན་དང་་་་་་་

བཏགས་འཛིན་རྟོག་པ་གཉིས་དབྱེ་གཞི། དབྱེ་ངོ་གཟུང་རྟོག་གཉིས་ལ་སོ་སོར་དགུ་དགུ་ཡོད་པ་དེ་ལྟར་སོ་སོར་རྣམ་པ་དགུ་དགུའོ། །འབྱེད་པའི་རྒྱུ་མཚན་རང་དབང་ཅན་གྱི་བདག་ཏུ་འཛིན་པ་སོགས་ཡུལ་དེགུ་དང་ཕུང་པོ་བཏགས་པ་ཙམ་དུ་འཛིན་པ་སོགས་ཡུལ་དགུ་ལ་དམིགས་པས་སོ། །རྒྱས་བཤད་ལ། རྟོག་པ་མདོར་བསྟན་པ་དེ་ལ་མདོར་བསྡུས་པའི་དོན་རྒྱས་པར་བཤད་ན་འདི་ཡིན་ཏེ། གཟུང་རྟོག་རྒྱས་བཤད། འཛིན་རྟོག་རྒྱས་བཤད་གཉིས། དང་པོ་ལ་གཉིས་ལས། དང་པོ་ཀུན་ནས་ཉོན་མོངས་གཟུང་རྟོག་རྒྱས་བཤད་ནི། ཀུན་ནས་ཉོན་མོངས་གཟུང་རྟོག་གི་མཚན་ཉིད། གང་ཞིག་ཀུན་ནས་ཉོན་མོངས་པའི་གཞིའི་རྟེན་ཅན། དེ་་་དབྱེ་གཞི། དབྱེ་ངོ་། ཀུན་ནས་ཉོན་མོངས་གཟུང་རྟོག་རྣམ་པ་དགུའོ། །འབྱེད་པའི་རྒྱུ་མཚན་ཡུལ་དགུ་ཡོད་པས་དེ་ལ་དམིགས་པས་རྟོག་པའང་དགུར་ཕྱེའོ། །ཡུལ་དགུ་པོ་གང་ཞེ་ན། ལས་རྒྱུ་འབྲས་དང་དེ་ཁོ་་ན་ཉིད་ལ་རྨོངས་པ་མ་རིག་པ་དང་། ལས་ཉོན་གྱིས་བསྐྱེད་པའི་གཟུགས་སོགས་ཕུང་པོ་ལྔ་དང་། ཚོར་བ་སོགས་མིང་བཞིའི་ཕུང་པོ་དང་། གཟུགས་ཀྱི་ཕུང་པོ་ལ་མངོན་པར་ཞེན་པའི་ཉོན་མོངས་དང་། རྟག་ཆད་་་་ཀྱི་མཐའ་གཉིས་ལ་ལྷག་པར་ཆགས་པ་དང་། མ་རིག་པ་དང་སྲེད་པའི་རྐྱེན་གྱིས་མ་རིག་པ་ལས་འདུ་བྱེད་འབྱུང་བ་སོགས་ཀུན་ནས་ཉོན་མོངས་པའི་རྟེན་འབྲེལ་དང་། མ་རིག་པ་འགགས་པ་ལས་འདུ་བྱེད་འགགས་པ་་་

༄ཚོ། །འབྱུང་བ་སོགས་རྣམ་བྱང་གི་རྟེན་འབྲེལ་མི་ཤེས་པའི་ཉོན་མོངས་དང་། མ་དད་པའི་རྒྱུས་སྦྱིན་སོགས་འཕགས་པའི་ལམ་ལ་མི་གནས་པའི་ཉོན་མོངས་དང་། ངེས་པར་འབྱུང་བྱ་འབྱུང་བྱེད་འབྱུང་བ་འཁོར་་གསུམ་དུ་དམིགས་ཤིང་ཞེན་པའི་ཉོན་མོངས་དང་། བདག་དང་། སོགས་པ་རྣམ་མཁྱེན་གྱི་བར་ལ་དམིགས་ཤིང་འདུ་ཤེས་པའི་ཉོན་མོངས་དང་། རྣམ་པར་དག་པ་འགོག་བདེན་སྐྱེད་པ་ལམ་བདེན་དང་། སོགས་་་་པ་རྣམ་དག་འགོག་བདེན། དེ་ལ་འགོག་བདེན་ནི་གློ་བུར་དྲི་བྲལ་ཡིན་ལ། ལམ་བདེན་ནི་དྲི་མ་དང་བྲལ་བར་བྱེད་པ་པོ་ཡིན་པས་ཀུན་ནས་ཉོན་མོངས་པའི་རང་བཞིན་གློ་བུར་བའོ། །རྟོག་པ་དགུ་པོ་གང་ཞེ་ན། མ་རིག་པ་ལ་དམིགས་ནས་ཀུན་ནས་ཉོན་མོངས་ཀྱི་གཟུང་བར་ཞེན་པའི་བློ་ནི་མ་རིག་པའི་གཟུང་རྟོག་ཡིན་ནོ། །མ་རིག་པ་ལ་དམིགས་ནས་ཀུན་ནས་ཉོན་མོངས་ཀྱི་གཟུང་བར་ཞེན་པའི་བློ་ཆོས་ཅན། ཀུན་ནས་ཉོན་་་་་་་མོངས་གཟུངས་རྟོག་ཡིན་ཏེ། གང་ཞིག །ཀུན་ནས་ཉོན་མོངས་པའི་རྟེན་ཅན་ཡིན་པའི་ཕྱིར། བྱང་སེམས་ཆེན་པོའི་སྦྱོར་ལམ་དྲོད་ཆོས་ཅན། ཉན་རང་གི་སྦྱོར་ལམ་དྲོད་ལས་ཁྱད་པར་དུ་འཕགས་པ་ཡིན་ཏེ།རྣམ་༩༥ཁྱེན་ཡིད་བྱེད་ལྡན་པས་མ་རིག་པ་ལ་དམིགས་ནས་ཀུན་ནས་ཉོན་མོངས་ཀྱི་གཟུང་བ་རང་བཞིན་མེད་པར་ཞེན་པའི་རྟོག་པ་དང་མཚུངས་པར་ལྡན་པའི་ཕྱིར། དེས་ཕྱི་མ་བརྒྱད་ཀྱང་རིགས་འགྲེའོ། །གཉིས་པ་རྣམ་

བྱང་གཟུང་རྟོག་རྒྱས་བཤད་ནི། རྣམ་བྱང་གཟུང་རྟོག་གི་མཚན་ཉིད། གང་ཞིག །གཉེན་པོའི་རྟེན་ཅན། དེ་དབྱེ་གཞི། དབྱེ་ངོ་རྣམ་བྱང་གི་གཟུང་རྟོག་རྣམ་པ་དགུའོ། །འབྱེདེ་མེ༔ཁྲོ་རྒྱུམཚན་ཡུལ་རྣམ་བྱང་དགུ་ཡོད་པས་ཡུལ་ཅན་རྟོག་པ་ལ་ཡང་དགུར་ཕྱེའོ། །ཡུལ་དགུ་པོ་གང་ཞེ་ན། རྣམ་བྱང་གི་ཕུང་པོའི་དོན་རྣམ་བྱང་དུ་མ་སྤུངས་པ་དང་། རྣམ་བྱང་གི་སྐྱེ་མཆེད་ཀྱི་དོན་རྣམ་བྱང་སྐྱེད་པའི་སྒོ་འབྱེད་པ་དང་། རྣམ་བྱང་གི་་་་ཁམས་ཀྱི་དོན་རྣམ་བྱང་གི་རིགས་འདྲ་སྐྱེད་པའི་དོན་དང་། རྣམ་བྱང་གི་སྐྱེ་བའི་དོན་མ་རིག་པ་འགགས་པ་ལས་འདུ་བྱེད་འགག་པ་འབྱུང་བ་སོགས་དང་། རྣམ་བྱང་གི་དམིགས་པ་སྟོང་པའི་དོན་སྟོང་ཉིད་རྟོགས་པའི་ཡེ་་་་ཤེས་དང་། སྟོད་པ་ཕ་རོལ་ཏུ་ཕྱིན་པའི་དོན་རང་གཞན་གྱི་དོན་ཕུན་སུམ་ཚོགས་པར་བྱེད་པར་དང་། རྣམ་བྱང་གི་དབྱེ་བ་མཐོང་ལམ་དང་སྒོམ་ལམ་དང་མི་སློབ་ལམ་མོ། །ཡུལ་ཅན་རྟོག་པ་དགུ་པོ་གང་ཞེ་ན། རྣམ་བྱང་གི་ཕུང་པོའི་དོན་རྣམ་བྱང་དུ་མ་སྤུངས་པ་ལ་དམིགས་ནས་རྣམ་བྱང་གི་གཟུང་བར་ཞེན་པའི་བློ་ནི་ཕུང་པོའི་དོན་གྱི་གཟུང་རྟོག་ཡིན་ནོ། །མི་སློབ་ལམ་ལ་དམིགས་ནས་རྣམ་བྱང་གི་གཟུང་བར་ཞེན་པའི་བློ་ནི་མི་སློབ་་་་་་་ལམ་གྱི་གཟུང་རྟོག་གོ །ངག་དོན་ནི། རྣམ་བྱང་དུ་མ་སྤུངས་པ་ལ་དམིགས་ནས་རྣམ་བྱང་གི་གཟུང་བར་ཞེན་པའི་བློ་ཆོས་ཅན། རྣམ་བྱང་གཟུང་རྟོག་ཡིན་ཏེ། གང་ཞིག །གཉེན་པོའི་རྟེན་ཅན་ཡིན་པའི་ཕྱིར།

༄༅། །བྱང་སེམས་ཆེན་པོའི་སྦྱོར་ལམ་རྩེ་མོ་ཆོས་ཅན། ཉན་རང་གི་སྦྱོར་ལམ་རྩེ་མོ་ལས་ཁྱད་པར་དུ་འཕགས་པ་ཡིན་ཏེ། རྣམ་མཁྱེན་ཡིད་བྱེད་དང་ལྡན་པས་མི་སློབ་ལམ་ལ་དམིགས་ནས་རྣམ་བྱང་གི་གཟུང་བ་་རང་བཞིན་མེད་པར་ཞེན་པའི་རྟོག་པ་དང་མཚུངས་པར་ལྡན་པའི་ཕྱིར། འཛིན་རྟོག་ལ་གཉིས་ལས་རྫས་འཛིན་རྟོག་པ་རྒྱས་བཤད་ནི། རྫས་འཛིན་རྟོག་པའི་མཚན་ཉིད། གང་ཞིག །གང་ཟག་རྫས་ཡོད་དུ་འཛིན་་་་པའི་རྟེན་ཅན། དེ་དབྱེ་གཞི། དབྱེ་ངོ་རྫས་འཛིན་རྟོག་པ་རྣམ་པ་དགུའོ། །འབྱེད་པའི་རྒྱུ་མཚན། ཡུལ་རྫས་འཛིན་དགུ་ཡོད་པས་ཡུལ་ཅན་རྟོག་པ་ཡང་དགུར་ཕྱེའོ། །ཡུལ་དགུ་པོ་གང་ཞེ་ན་བདག་དང་པོ་བཞི་ངོ་བོ་།་ ཕྱི་མ་ལྔ་རྟེན་གྱི་བདག་གོ །བྱེད་པའི་སྐྱེས་བུ་ལ་རང་དབང་ཅན་གྱི་བདག་ཏུ་འཛིན་པ་དང་། ཕུང་པོ་ལྔ་ལ་གཅིག་པུའི་བདག་ཏུ་འཛིན་པ་དང་། སྐྱེས་མཆེད་བཅུ་གཉིས་ལ་རྒྱུའི་བདག་ཏུ་འཛིན་པ་དང་།རྣམ་པར་ཤེས་པའི་ཁམས་ལ་ལྟ་བ་པོ་དང་། གཟུགས་ལ་སོགས་པའི་ཁམས་ལ་བལྟ་བྱའི་བདག་ཏུ་འཛིན་པ་དང་། རྟེན་འབྲེལ་བཅུ་གཉིས་ལ་ཀུན་ནས་ཉོན་མོངས་པའི་རྟེན་གྱི་བདག་ཏུ་འཛིན་པ་དང་། སྙོམས་འཇུག་བརྒྱད་ལ་འདོད་ཆགས་དང་བྲལ་བའི་རྟེན་གྱི་བདག་ཏུ་འཛིན་པ་དང་། བདེན་བཞི་ལ་མཐོང་ལམ་གྱི་རྟེན་གྱི་བདག་ཏུ་འཛིན་པ་དང་། རྣམ་ཐར་སྙོམས་འཇུག་ལ་སྒོམ་ལམ་གྱི་རྟེན་གྱི་བདག་ཏུ་འཛིན་པ་དང་། སྟོབས་་་

བཅུ་དང་མ་འདྲེས་པ་བཅོ་བརྒྱད་ལ་དོན་བྱས་པའི་རྟེན་གྱི་བདག་ཏུ་འཛིན་པའོ། །རྟོག་པ་དགུ་པོ་གང་ཞེ་ན། བྱེད་པའི་སྐྱེས་བུ་ལ་རང་དབང་ཅན་གྱི་བདག་ཏུ་འཛིན་པ་ལ་དམིགས་ནས་རྫས་འཛིན་དུ་ཞེན་པའི་བློ་ནི་རང་་དབང་ཅན་གྱི་བདག་ཏུ་རྟོག་པའི་རྫས་འཛིན་རྟོག་པ་ཡིན་ནོ། །ངག་དོན་ནི། བྱེད་པའི་སྐྱེས་བུ་ལ་རང་དབང་ཅན་གྱི་བདག་ཏུ་འཛིན་པ་ལ་དམིགས་ནས་རྫས་འཛིན་དུ་ཞེན་པའི་བློ་ཆོས་ཅན། རྫས་འཛིན་རྟོག་པ་ཡིན་་་ཏེ་།་ གང་ཞིག །གང་ཟག་རྫས་ཡོད་དུ་འཛིན་པའི་རྟེན་ཅན་ཡིན་པའི་ཕྱིར། བྱང་སེམས་ཆེན་པོའི་སྦྱོར་ལམ་བཟོད་པ་ཆོས་ཅན། ཉན་རང་གི་སྦྱོར་ལམ་བཟོད་པ་ལས་ཁྱད་པར་དུ་འཕགས་པ་ཡིན་ཏེ། རྣམ་་་་་་་མཁྱེན་ཡིད་བྱེད་དང་ལྡན་པས་བྱེད་པའི་སྐྱེས་བུ་ལ་རང་དབང་ཅན་གྱི་བདག་ཏུ་འཛིན་པ་ལ་དམིགས་ནས་རྫས་འཛིན་དུ་རང་བཞིན་མེད་པར་ཞེན་པའི་རྟོག་པ་དང་མཚུངས་ལྡན་ཡིན་པའི་ཕྱིར། དེས་རིགས་འགྲེའོ། །བཏགས་འཛིན་རྟོག་པ་རྒྱས་བཤད་ནི། བཏགས་འཛིན་སྟོག་པའི་མཚན་ཉིད། གང་ཞིག །སྐྱེས་བུ་བཏགས་ཡོད་དུ་འཛིན་པའི་རྟེན་ཅན། དེ་དབྱེ་གཞི། དབྱེ་ངོ་བཏགས་འཛིན་རྟོག་པ་རྣམ་པ་དགུའོ། །འབྱེད་་པའི་རྒྱུ་མཚན་ཡུལ་དགུ་ཡོད་པས་ཡུལ་ཅན་རྟོག་པ་ཡང་དགུར་ཕྱེའོ། །ཡུལ་དགུ་པོ་གང་ཞེ་ན། ཡུལ་དང་པོ་བཞི་ལས་སྒྱུ་མ་ལྟ་བུ་ལས་བྱུང་བ་སེམས་ཅན་དུ་འདོགས་པའི་རྒྱུ་ཡིན་ལ། ཕྱི་མ་ལྔ་ནི་ཡེ་ཤེས་སྒྱུ་མ་ལྟ་བུ་་་་་

༄༅། །ལས་བྱུང་བ་འཕགས་པར་འདོགས་པའི་རྒྱུ་ཡིན་ནོ། །ཕུང་པོ་བཏགས་པ་ཙམ་དུ་འཛིན་པ་དང་། ཁམས་དང་། སྐྱེ་མཆེད་དང་། རྟེན་ཅིང་འབྲེལ་འབྱུང་དང་། རྣམ་པར་བྱང་བ་དང་། མཐོང་ལམ་དང་། སྒོམ་ལམ་དང་། ཁྱད་པར་གྱི་ལམ་དང་མི་སློབ་ལམ་ལ་བཏགས་པ་ཙམ་དུ་འཛིན་པ་དགུའོ། །ཡུལ་ཅན་རྟོག་པ་དགུ་པོ་གང་ཞེ་ན། ཕུང་པོ་བཏགས་པ་ཙམ་དུ་འཛིན་པ་ལ་དམིགས་ནས་བཏགས་འཛིན་་དུ་ཞེན་པའི་བློ་ནི་ཕུང་པོར་བཏགས་པའི་རྟོག་པ་ཡིན་ནོ། །བྱང་སེམས་ཆེན་པོའི་སྦྱོར་ལམ་ཆོས་མཆོག་ཆོས་ཅན། ཉན་རང་གི་སྦྱོར་ལམ་ཆོས་མཆོག་ལས་ཁྱད་པར་དུ་འཕགས་པ་ཡིན་ཏེ། རྣམ་མཁྱེན་ཡིད་བྱེད་དང་་་་་ལྡན་པས་ཕུང་པོ་བཏགས་པ་ཙམ་དུ་འཛིན་པ་ལ་དམིགས་ནས་བཏགས་འཛིན་དུ་རང་བཞིན་མེད་པར་ཞེན་པའི་རྟོག་པར་དང་མཚུངས་པར་ལྡན་པ་ཡིན་པའི་ཕྱིར། དེས་རིགས་འགྲེའོ། །མཇུག་བསྡུ་བ་ནི། བྱང་་་་་་་སེམས་ཆེན་པོའི་ངེས་འབྱེད་ཆ་མཐུན་བཞི་པོ་ཆོས་ཅན། ཉན་རང་གི་ངེས་འབྱེད་ཆ་མཐུན་ལས་ཁྱད་པར་དུ་འཕགས་པ་ཡིན་ཏེ། རྣམ་མཁྱེན་ཡིད་བྱེད་དང་ལྡན་པས་རང་བཞིན་མེད་པར་ཞེན་པའི་རྟོག་པ་བཞི་དང་གྲངས་བཞི་དུ་མཚུངས་པར་ལྡན་པའི་ཕྱིར་རོ། །སོ་སོར་ཕྲོལ་མཛོད། གསུམ་པ་ཡོངས་འཛིན་གྱི་ཁྱད་པར་རྒྱས་པར་བཤད་པར་ནི། སེམས་མི་འགོང་བ་ཉིད་ལ་སོགས། །ཞེས་བྱ་བ་སོགས་གསུངས་ཏེ། འདི་ལ་་་་་་་

མཚམས་སྦྱར་བ་ནི། མདོར་བསྟན་དུ་རྟོག་པའི་དང་པོར་བཤད་པ་དང་འདིར་རྟོག་པའི་མཇུག་ཏུ་བསྟན་པ་གཉིས་གོ་རིམ་མི་མཐུན་པས་གོ་རིམ་སྐྱོན་ཅན་དུ་འགྱུར་རོ་ཞེ་ན། ཡང་གི་ཁོངས་ནས་སོ། །ཐེག་ཆེན་སྦྱོར་་་་་་ལམ་གྱི་ཡོངས་འཛིན་གྱི་ཁྱད་པར་ཆོས་ཅན། མདོར་བསྟན་དང་རྒྱས་བཤད་གཉིས་གོ་རིམ་མི་མཐུན་པས་གོ་རིམ་སྐྱོན་ཅན་དུ་འགྱུར་མི་དགོས་པར་ཐལ། མདོར་བསྟན་གྱི་ཚིགས་བཅད་སྦྱར་བདེ་བའི་ཕྱིར་དུ་ཁྱོད་རྟོག་་་་་པའི་སྔར་གསུངས་ན་ཡང་ཁྱོད་ཀྱི་སྟོབས་ཀྱིས་བཤད་མ་ཐག་པའི་རྣམ་མཁྱེན་ཡིད་བྱེད་དང་ལྡན་པས་རང་བཞིན་མེད་པར་ཞེན་པའི་རྟོགས་པ་ཡང་ཁྱད་པར་དུ་འཕགས་ཆོས་སུ་འགྱུར་རོ་ཞེས་བསྟན་པའི་ཕྱིར། ཡང་ཁྱོད་་་་་་་རྟོག་པའི་མཇུག་ཐོག་ཏུ་བར་སྐབས་ཀྱི་ཚིགས་སུ་བཅད་པ་གཅིག་གིས་བསྟན་པའི་ཕྱིར། ཡང་གཉིས་ནི་དགོས་པ་གཉིས་ཕན་ཚུན་སྡུད་པའོ། །ཚིག་དོན་བཀྲོལ་བ་ནི། དོན་གཉིས་དང་ལྡན་པའི་སངས་རྒྱས་ཀྱི་མཆོག་་གི་སྤྲུལ་པའི་སྐུ་ཆོས་ཅན། སྦྱོར་ལམ་ལ་གནས་པའི་བྱང་སེམས་ཆེན་པོའི་རྣམ་པ་ཀུན་ཏུ་ཡོངས་འཛིན་ཡིན་ཏེ། དེའི་དགེ་བའི་བཤེས་གཉེན་ཡིན་པས་སོ། །དོན་གཉིས་གང་ཞེ་ན། སྟོན་པར་བྱེད་དོ། །གང་གིས་ན་།་ སངས་རྒྱས་ཀྱི་མཆོག་གི་སྤྲུལ་པའི་སྐུས་སོ། །གང་ལ་ན། སྦྱོར་ལམ་ལ་གནས་པའི་བྱང་སེམས་ཆེན་པོ་ལའོ། །གང་གི་སྒོ་ནས་ན། རང་བཞིན་སྤྲོས་བྲལ་ལ་སེམས་མི་འགོང་ཞིང་མི་སྐྲག་པ་དང་། ཀུན་ཏུ་

༄༅། །སྐྲག་པར་མི་འགྱུར་བའི་རྒྱུ་རྣམ་མཁྱེན་ཡིད་བྱེད་དང་ལྡན་པས་ཕུང་པོ་ལྔ་ལ་མི་རྟག་པ་ལ་སོགས་པར་མི་དམིགས་པའི་ཚུལ་གྱིས་རྟོགས་པའི་ཐབས་མཁས་པའི་སྒོ་ནས་སོ། །སེམས་འགོང་བ་དང་སྐྲག་པ་དང་ཀུན་ཏུ་སྐྲག་པ་གསུམ་ནི་སྐྲག་པ་ཆུང་ངུ་དང་འབྲིང་དང་ཆེན་པོ་ཡིན་ནོ། །ཇི་ལྟར་ན་གདུལ་བྱའི་བསམ་པ་དང་སྐལ་བ་ཇི་ལྟ་བ་བཞིན་དུའོ། །གང་ན། དངོས་གཞི་གཟུགས་ནས་རྣམ་མཁྱེན་གྱི་བར་གྱི་ཆོས་མཐའ་དག་་ངོ་བོའི་བདག་མེད་པ་དང་། སོགས་པ་སྦྱོར་བ་བྱང་ཆུབ་མཆོག་ཏུ་སེམས་བསྐྱེད་པ་དང་། རྗེས་དགེ་བ་བླ་མེད་བྱང་ཆུབ་ཏུ་བསྔོ་བའོ། །ངག་དོན་ནི། རྫོགས་པའི་སངས་རྒྱས་ཀྱི་མཆོག་གི་སྤྲུལ་པའི་སྐུ་ཆོས་ཅན།གཞན་དོན་དང་ལྡན་ཏེ། ཐབས་མཁས་པའི་སྒོ་ནས་གདུལ་བྱའི་བསམ་པ་ཇི་ལྟ་བ་བཞིན་དུ་ཆོས་མཐའ་དག་བདག་མེད་པ་ལ་སོགས་པར་སྟོན་པར་བྱེད་པའི་ཕྱིར། ཆོས་ཅན། སྦྱོར་ལམ་ལ་གནས་པའི་བྱང་སེམས་་་་་་ཆེན་པོའི་ཡོངས་འཛིན་ཡིན་ཏེ། དེ་ལ་ཐབས་མཁས་པའི་སྒོ་ནས་ཆོས་མཐའ་དག་བདག་མེད་པ་ལ་སོགས་པར་སྟོན་པར་བྱེད་པའི་ཕྱིར། རང་དོན་ནི། བོར་བ་སྟེ་མི་ལྡན་ནོ། །གང་ལ་ན། རྫོགས་པའི་སངས་་་་་་་རྒྱས་ཀྱི་མཆོག་གི་སྤྲུལ་པའི་སྐུ་ལའོ། །གང་ན། ཐབས་མཁས་པའི་ཕར་ཕྱིན་དྲུག་པོ་དེའི་མི་མཐུན་ཕྱོགས་སེར་སྣས་གཞན་ལ་ཆོས་མི་སྟོན་པ་དང་། མཆོག་ཏུ་འཛིན་ཞིང་རློམ་པ་དང་། ཟབ་མོ་སྟོང་པ་ཉིད་ལ་སྐྲག་་་

པ་དང་། རྣམ་མཁྱེན་ཡིད་བྱེད་འདོར་བ་དང་། ཐེག་དམན་ཡིད་ལ་བྱེད་པའི་གོ་སྐབས་འབྱེད་པ་དང་། སྣང་སྟོང་ལ་མཚན་མར་འཛིན་པ་དང་། དགེ་བའི་བཤེས་གཉེན་དེའི་མི་མཐུན་ཕྱོགས་སྡིག་གྲོགས་དང་།བདུད་ལས་རྣམས་སོ། །ངག་དོན་ནི། ཆོས་ཅན། རང་དོན་དང་ལྡན་ཏེ། མི་མཐུན་ཕྱོགས་སྤང་བའི་ཐམས་མཁས་པའི་ཕར་ཕྱིན་ཐོབ་པའི་ཕྱིར། བཞི་པ་རྒྱུ་རིགས་ནི། རྟོགས་པ་ཡི་ནི་ཆོས་དྲུག་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར། ཚིག་དོན། བསྡུས་དོན། དེ་ལ་རྩོད་པ་སྤང་བ་དང་བཞི། དང་པོ་ནི། ཤེས་བྱ་ཆོས་ཅན། ངེས་འབྱེད་ཆ་མཐུན་བསྟན་ནས་དེའི་རྗེས་སུ་སྒྲུབ་་་་པའི་རྟེན་བསྟན་པ་ལ་རྒྱུ་མཚན་ཡོད་དེ། འཆད་འགྱུར་གྱི་སྒྲུབ་པ་ཉམས་སུ་ལེན་པ་དང་ལྡན་པ་ལ་བཤད་མ་ཐག་པའི་ངེས་འབྱེད་ཆ་མཐུན་དང་དེ་ལས་གཞན་མཐོང་ལམ་དང་སྒོམ་ལམ་དང་ཁྱད་པར་གྱི་ལམ་ཡང་འབྱུང་་་་་་་བས་སོ། །ཚིག་དོན་ལ་སྒྲུབ་པའི་ངོ་བོ། གོ་རིམ། གྲངས་ངེས་དང་གསུམ། དང་པོ་ནི། རེ་ཞིག་སྟེ་སྒྲུབ་པ་བཅུ་གསུམ་པོ་རིམ་པ་བཞིན་དུ་སྟོན་པ་ལ། ཤེས་བྱ་ཆོས་ཅན། སྒྲུབ་པ་བཅུ་གསུམ་གྱི་དང་པོ་་་་་་་འཇིག་རྟེན་པའི་རྟོགས་པ་ངེས་འབྱེད་ཆ་མཐུན་བཞི་པོ་རྣམས་བསྟན་པ་ལ་རྒྱུ་མཚན་ཡོད་དེ། སྒྲུབ་པ་བཅུ་གསུམ་གྱི་ནང་ནས་དང་པོར་འཇིག་རྟེན་པའི་རྟོགས་པ་རྣམས་འབྱུང་བའི་ཕྱིར། སྦྱོར་ལམ་དྲོད་སོགས་བཞི་ཆོས་་་

༄༅། །ཅན་།་ འཇིག་རྟེན་པའི་རྟོགས་པ་ཡིན་ཏེ། ངེས་འབྱེད་ཆ་མཐུན་ཡིན་པའི་ཕྱིར། ཤེས་བྱ་ཆོས་ཅན། འཇིག་རྟེན་པའི་རྟོགས་པ་བསྟན་ནས། དེའི་འོག་ཏུ་འཇིག་རྟེན་ལས་འདས་པའི་རྟོགས་པ་་་་་་་མཐོང་ལམ་དང་སྒོམ་ལམ་གཉིས་བསྟན་པ་ལ་རྒྱུ་མཚན་ཡོད་དེ། རང་རྒྱུ་འཇིག་རྟེན་པའི་རྟོགས་པ་ལས་རང་འབྲས་འཇིག་རྟེན་ལས་འདས་པའི་རྟོགས་པ་འབྱུང་བའི་ཕྱིར། མཐོང་ལམ་དང་སྒོམ་ལམ་གཉིས་ཆོས་ཅན།འཇིག་རྟེན་ལས་འདས་པའི་རྟོགས་པ་ཡིན་ཏེ། འཕགས་རྒྱུད་ཀྱི་མངོན་རྟོགས་ཡིན་པའི་ཕྱིར། ཤེས་བྱ་ཆོས་ཅན། རྟོགས་པའི་ཆོས་དྲུག་ཡོད་དེ། འཇིག་རྟེན་པའི་རྟོགས་པ་བཞི། འཇིག་རྟེན་ལས་འདས་པའི་་་་་་རྟོགས་པ་གཉིས་ཡོད་པའི་ཕྱིར། ཆོས་ཅན། མཐོང་ལམ་སྒོམ་ལམ་བསྟན་ནས་དེའི་འོག་ཏུ་གཉེན་པོ་སྐྱེ་བ་དང་མི་མཐུན་ཕྱོགས་སྤང་བྱ་སྤོང་ཞིང་འགག་པའི་སྒྲུབ་པ་གཉིས་བསྟན་པ་ལ་རྒྱུ་མཚན་ཡོད་དེ། མཐོང་སྒོམ་་་ལམ་ལས་རང་འབྲས་གཉེན་པོ་སྐྱེ་ཞིང་སྤང་བྱ་སྤོང་བའི་ཕྱིར། གཉེན་པོ་སྐྱེ་བ་དང་སྤང་བྱ་འགག་པའི་ཚུལ་ཇི་ལྟར་ཡིན་ཞེ་ན། ཤེས་བྱ་ཆོས་ཅན། རྐུན་པོ་ཕྱིར་བྱུང་ནས་ཕྱིས་མི་འཇུག་པར་བྱ་བའི་ཕྱིར་དུ་སྐད་ཅིག་དེ་་་ཉིད་ལ་སྒོ་འཕར་གཅོད་པ་ལྟར་གཉེན་པོ་བར་ཆད་མེད་ལམ་སྐྱེས་པ་དང་། དེའི་དངོས་ཀྱི་སྤང་བྱ་མི་མཐུན་ཕྱོགས་ཅི་རིགས་པ་འགག་པ་དུས་མཉམ་སྟེ། གཉེན་པོ་མཐོང་སྒོམ་ལམ་གྱི་བར་ཆད་མེད་ལམ་དེ་དག་སྐྱེས་་་་་་་

པའི་སྟོབས་ཀྱིས་དེའི་དངོས་ཀྱི་སྤང་བྱ་མ་ལུས་པར་སྤོང་བའི་ཕྱིར། ཤེས་བྱ་ཆོས་ཅན། གཉེན་པོ་སྐྱེ་བ་དང་སྤང་བྱ་སྦོང་བའི་སྒྲུབ་པ་བསྟན་ནས། དེའི་འོག་ཏུ་སྤང་བྱ་དང་གཉེན་པོ་དེ་དག་སྐྱེ་འགག་དང་ལྡན་པར་་་་་་་རྟོགས་པའི་རྟོག་པ་ཡོངས་སུ་གཏུགས་པ་སྟེ་ཅི་རིགས་པ་སྤོང་བའི་སྒྲུབ་པ་བསྟན་པ་ལ་རྒྱུ་མཚན་ཡོད་དེ། གཉེན་པོ་སྐྱེ་བ་དང་སྤང་བྱ་སྤོང་བའི་སྒྲུབ་པ་ལས་རང་འབྲས་སྤང་བྱ་སྤངས་པ་འབྱུང་བའི་ཕྱིར། ས་དང་པོའི་རྣམ་གྲོལ་ལམ་ཆོས་ཅན། སྤང་གཉེན་དེ་དག་སྐྱེ་འགག་དང་ལྡན་པར་རྟོག་པ་ཅི་རིགས་པ་སྤངས་པ་ཡིན་ཏེ། རྣམ་མཁྱེན་ཡིད་བྱེད་དང་ལྡན་པས་སྤང་གཉེན་དེ་དག་རང་བཞིན་མི་དམིགས་པར་མངོན་སུམ་དུ་རྟོགས་པས་སོ། །ཤེས་བྱ་ཆོས་ཅན། ཡོངས་སུ་གཏུགས་པའི་སྒྲུབ་པ་བསྟན་ནས། དེའི་འོག་ཏུ་ཐབས་ཤེས་དང་བཅས་པའི་སྒྲུབ་པ་བསྟན་པ་ལ་རྒྱུ་མཚན་ཡོད་དེ། སྤང་བྱ་མ་ལུས་པར་སྤོང་བ་ནི་ཐབས་ཤེས་ལ་རག་ལས་པའི་ཕྱིར།ས་དང་པོའི་བརྩོན་འགྱུས་ཆོས་ཅན། ཐབས་ཤེས་དང་བཅས་པའི་སྒྲབ་པ་ཡིན་ཏེ། སྔོན་གྱི་གཞན་དོན་བྱེད་པའི་སྨོན་ལམ་དང་སྦྱིན་སོགས་ལ་སྤྱོད་པའི་ཐབས་མཁས་པའི་སྟོབས་ཀྱིས་འཁོར་འདས་ལ་མི་གནས་པའི་་་་་་་སྤྱོད་པ་གཙོ་བོར་གྱུརྔོ་མེའི་སེམས་དཔའི་བྱ་བ་ཡིན་པའི་ཕྱིར། ཐརྨེསེ་ནི་སྙིང་བརྩེ་བའོ། །ཤེས་བྱ་ཆོས་ཅན། ཐབས་ཤེས་དང་བཅས་པའི་སྒྲུབ་པ་བསྟན་ནས་དེའི་འོག་ཏུ་སློབ་མ་ཉན་ཐོས་དང་རང་སངས་རྒྱས་དང་་་་་་

༄༅། །ཐུན་མོང་མ་ཡིན་པའི་སྒྲུབ་པ་བསྟན་པ་ལ་རྒྱུ་མཚན་ཡོད་དེ། ཐབས་ཤེས་ཁྱད་པར་ཅན་ཟུང་འབྲེལ་དུ་སྐྱེས་པས་ཉན་རང་དང་ཐུན་མོང་མ་ཡིན་པར་འགྱུར་བའི་ཕྱིར། ས་དང་པོའི་བརྩོན་འགྲུས་ཆོས་ཅན།ཉན་རང་དང་ཐུན་མོང་མ་ཡིན་པའི་སྒྲུབ་པ་ཡིན་ཏེ། ཐབས་ཤེས་ཁྱད་པར་ཅན་ཟུང་འབྲེལ་དུ་སྐྱེས་པའི་སྤྱོད་པ་གཙོ་བོར་གྱུར་པའི་སེམས་དཔའི་བྱ་བ་ཡིན་པའི་ཕྱིར། ཉན་རང་དང་ཐུན་མོང་མ་ཡིན་པའི་སྒྲུབ་པ་བསྟན་་་་་ནས་དེའི་འོག་ཏུ་གཞན་དོན་གོ་རིམ་དུ་བྱེད་པའི་སྒྲུབ་པ་འཆད་དོ། །དེ་ནི་འགོད་པའི་མཚན་ཉིད་ཅན་ཡིན་པས་འགོད་དོ། །གང་ན་གདུལ་བྱ་རིགས་ཅན་གསུམ་མོ། །གང་ལ་ན། ཐེག་པ་གསུམ་གྱི་ལམ་ལའོ །ཇི་ལྟར་ན་བསམ་པ་དང་སྐལ་བ་ཇི་བཞིན་དུའོ། །གང་གི་སྒོ་ནས་ན། གཞུག་པ་ལ་ལྡེམ་པོར་དགོངས་པ་དང་། སོགས་པ་མཚན་ཉིད་ལ་ལྡེམ་པོར་དགོངས་པ་དང་། གཉེན་པོ་ལ་ལྡེམ་པོར་དགོངས་པ་དང་།སྒྱུར་བ་ལ་ལྡེམ་པོར་དགོངས་པ་དང་། མཉམ་པ་ཉིད་ལ་དགོངས་པ་དང་། དོན་གཞན་དང་། དུས་གཞན་ལ་དགོངས་པ་དང་། གང་ཟག་གི་བསམ་པ་ལ་དགོངས་པ་སྟེ། ལྡེམ་དགོངས་བཞི་དགོངས་པ་བཞི་སྟེ་་་་་བརྒྱད་ཀྱི་སྒོ་ནས་སོ། །གང་གིས་ནི། བྱང་སེམས་འཕགས་པ་རྣམས་ཀྱིས་སོ། །ལྡེམ་དགོངས་བཞི་གང་ཞེ་ན། ཉན་ཐོས་ཀྱི་རིགས་ཅན་བསྟན་པ་ལ་གཞུག་པའི་ཕྱིར་དུ་གཟུགས་སོགས་སྐྱེ་མཆེད་ཡོད་པར་བཤད་པ་

ལྟབུགཞུག་པ་ལ་ལྡེམ་པོསྐྲེ་ཤེགོངས་པ་དང་། ཀུན་བཏགས་གཞན་དབང་ཡོངས་གྲུབ་གསུམ་ལ་དགོངས་ནས་ཆོས་ཐམས་ཅད་མེད་དོ་ཡོད་དོ་རང་བཞིན་གྱིས་མྱ་ངན་ལས་འདས་པའོ་ཞེས་གསུངས་པ་ལྟ་བུ་མཚན་ཉིད་ལ་་་ལྡེམ་པོར་དགོངས་པ་དང་། སངས་རྒྱས་ལ་བརྙས་པ་བཟློག་བའི་ཕྱིར་དུ་འདས་པའི་སངས་རྒྱས་རྣམ་གཟིགས་ཡིན་ནོ་ཞེས་གསུངས་པ་ལྟ་བུ་གཉེན་པོ་ལ་ལྡེམ་པོར་དགོངས་པ་དང་། སྙིང་པོ་རྣམ་གཡེང་ཡིན་ལ་དེ་མེད་་་་་པ་ལ་སྙིང་པོར་ཤེས་པ་དང་། རྟག་བདེ་སོགས་སུ་འཛིན་པ་ལས་ཕྱིན་ཅི་ལོག་མི་རྟག་སོགས་ལ་ལེགས་པར་གནས་པ་དང་། བྱང་ཆུབ་ཀྱི་ཕྱིར་དུ་ཡུན་རིང་པོར་དཀའ་སྤྱད་ཀྱི་ཉོན་མོངས་པས་རབ་ཏུ་ཉོན་མོངས་པར་བྱས་་ན་བྱང་ཆུབ་ཐོབ་པར་འགྱུར་རོ་ཞེས་ངན་པ་མཆོག་ཏུ་སྣར་བ་ལྟ་བུ་སྒྱུར་བ་ལ་ལྡེམ་དགོངས་པའོ། །དགོངས་པ་བཞི་ནི། དགོངས་གཞི་རྒྱུ་ཚོགས་གཉིས་ལས་བྱུང་། འབྲས་བུ་ཆོས་སྐུ་ཐོབ། བྱེད་པ་འགྲོ་བའི་དོན་་་་་་བྱེད་པར་མཉམ་པ་ལ་དགོངས་ནས་སངས་རྒྱས་རྣམ་གཟིགས་ཡིན་ནོ་ཞེས་གསུངས་པ་ལྟ་བུ་མཉམ་པ་ཉིད་ལ་དགོངས་པ་དང་། དགོངས་གཞི་མངོན་པར་འགྲུབ་པའི་རྒྱུ་སྲེད་པ་སྤོང་བ་ལ་དགོངས་ནས་མ་བསད་པ་དང་།སྐྱེ་བའི་རྒྱ་ལས་ཀྱི་སྲིད་པ་སྤང་བ་བ་དགོངས་ནས་ཕ་བསད་ན་མི་དེ་དག་པར་འགྱུར་རོ་ཞེས་གསུངས་པ་ལྟ་བུ་དོན་གཞན་ལ་དགོངས་པ་དང་། དུས་རིང་མོ་ཞིག་ན་སྐྱེ་བ་ལ་དགོངས་ནས་བདེ་བ་ཅན་དུ་སྐྱེ་བ་སྨོན་ལམ་་་་་་་

༄༅། །བཏབ་ན་དེར་སྐྱེ་ཞེས་གསུངས་པ་ལྟ་བུ་དུས་གཞན་ལ་དགོངས་པ་དང་། ཚུལ་ཁྲིམས་ཁོ་ན་མཆོག་ཏུ་འཛིན་པའི་གང་ཟག་གི་བསམ་པ་ལ་དགོངས་ནས་ཚུལ་ཁྲིམས་ལ་སྨོད་ཅིང་སྤྱིན་པའི་བསྔགས་པ་་་་་་་གསུངས་པ་ལྟ་བུ་གང་ཟག་གི་བསམ་པ་ལ་དགོངས་པའོ། །ངག་དོན་ནི། ཤེས་བྱ་ཆོས་ཅན། ཉན་རང་དང་ཐུན་མོང་མ་ཡིན་པའི་སྒྲུབ་པ་བསྟན་ནས་དེའི་འོག་ཏུ་གཞན་དོན་གོ་རིམ་དུ་བྱེད་པའི་སྒྲུབ་པ་ལ་བསྟན་པ་ལ་་རྒྱུ་མཚན་ཡོད་དེ། ཉན་རང་དང་ཐུན་མོང་མ་ཡིན་པའི་རྟོག་པ་ཐོབ་ནས་གཞན་དོན་ཇི་ལྟར་འོས་པ་བཞིན་བྱེད་པ་འབྱུང་བའི་ཕྱིར། བྱང་སེམས་འཕགས་པ་རྣམས་ཆོས་ཅན། གཞན་དོན་གོ་རིམ་དུ་བྱེད་པ་ཡིན་ཏེ།དགོངས་ལྡེམ་དགོངས་བརྒྱད་ཀྱི་སྒོ་ནས་གདུལ་བྱའི་བསམ་པ་དང་སྐལ་བ་ཇི་ལྟ་་བ་བཞིན་དུ་ཐེག་པ་གསུམ་གྱི་ལམ་ལ་འགོད་པར་མཛད་པའི་ཕྱིར། ས་དང་པོའི་བརྩོན་འགྲུས་ཆོས་ཅན། གཞན་དོན་གོ་རིམ་དུ་བྱེད་པའི་་སྒྲུབ་པ་ཡིན་ཏེ། དགོངས་ལྡེམ་དགོངས་བརྒྱད་ཀྱི་སྒོ་ནས་གདུལ་བྱའི་བསམ་པ་དང་སྐལ་བ་ཇི་ལྟ་བ་བཞིན་དུ་ཐེག་པ་གསུམ་གྱི་ལམ་ལ་འགོད་པའི་སྤྱོད་པ་གཙོ་བོར་གྱུར་པའི་སེམས་དཔའི་བྱ་བ་ཡིན་པའི་ཕྱིར། ཁྱབ་སྟེ།དེའི་མཚན་ཉིད་ཡིན་པའི་ཕྱིར། ཤེས་བྱ་ཆོས་ཅན། གཞན་དོན་གོ་རིམ་དུ་བྱེད་པའི་སྒྲུབ་པ་བསྟན་ནས། དེའི་འོག་ཏུ་ཡེ་ཤེས་རྩོལ་བ་མི་མངའ་བར་འཇུག་པའི་སྒྲུབ་པ་བསྟན་པ་ལ་རྒྱུ་མཚན་ཡོད་དེ། གཞན་དོན་ཇི་

ལྟར་འོས་པ་བཞིན་བྱས་པས་ཡེ་ཤེས་ལྷུན་གྲུབ་ཏུ་འབྱུང་བའི་ཕྱིར། དེ་ནས་གཞན་དོན་བྱེད་པའི་ཡེ་ཤེས་འབྱུང་ངོ་། །ཚུལ་འབད་རྩོལ་གྱི་མཚན་མ་མེད་ཅིང་ལྷུན་གྱིས་གྲུབ་པར་རོ། །དུས་འཁོར་བ་ཇི་སྲིད་མ་སྟོངས་་་་་བར་དུ་རྒྱུན་ཆགས་སུའོ། །སྐབས་གང་དུ་ན་ས་བརྒྱད་པ་ནའོ། །མདོར་ན་ས་བཅུ་པའི་བརྩོན་འགྲུས་ཆོས་ཅན། ཡེ་ཤེས་རྩོལ་བ་མི་མངའ་བར་འཇུག་པའི་སྒྲུབ་པ་ཡིན་ཏེ། གཞན་དོན་འབད་མེད་ལྷུན་གྲུབ་ཏུ་བྱེད་་་པའི་སྤྱོད་པ་གཙོ་བོ་འགྱུར་པའི་སེམས་དཔའི་བྱ་བ་ཡིན་པའི་ཕྱིར། གཉིས་པ་གོ་རིམ་ནི། འདིར་བསྟན་སྒྲུབ་པ་བཅུ་གསུམ་པོའི་གོ་རིམ་འདི་ནི་ཆོས་ཅན། གོ་རིམ་འཆོལ་པའི་སྐྱོན་མེད་དེ། རྟོགས་པའི་གོ་རིམ་ཁྱད་པར་ཅན་ཡིན་པའི་ཕྱིར། འོ་ན་བཅུ་གསུམ་པོའི་ས་མཚམས་གང་ན་ཡོད་ཅེ་ན། དང་པོ་བཞི་ནི་སྦྱོར་ལམ་ན་ཡོད། ལྔ་པ་མཐོང་ལམ་ན་ཡོད། དྲུག་པ་ས་དང་པོའི་སྐད་ཅིག་གཉིས་པ་ནས་ས་བཅུ་གཅིག་གི་བར་ན་་་་་་ཡོད་།་ བདུན་པ་བརྒྱད་པ་དགུ་པ་གསུམ་རིམ་པ་བཞིན་དུ་ས་བཅུའི་བར་ཆད་མེད་ལམ་དང་། སྤངས་པ་དང་། རྣམ་གྲོལ་ལམ་ན་ཡོད། བཅུ་པ་བཅུ་གཅིག་པ་བཅུ་གཉིས་པ་གསུམ། ས་བཅུའི་ཡོན་ཏན་ཁྱད་པར་ཅན་ནོ། །བཅུ་གསུམ་པ་ས་བརྒྱད་པ་ནས་ཡོད་དོ། །གསུམ་པ་གྲངས་ངེས་ནི། ཤེས་བྱ་ཆོས་ཅན། དྲོད་ནས་རྒྱུན་མཐའི་བར་གྱི་སྐྱེས་བུའི་དོན་ཐམས་ཅད་ཕུན་སུམ་ཚོགས་པར་སྒྲུབ་བྱེད་སྐྱབ་པ་བཅུ་གསུམ་པོ་་་་་་་

༄༅། །འདིར་གྲངས་ངེས་པ་ཡིན་ཏེ། སྒྲུབ་པ་བཅུ་གསུམ་པོ་འདིས་དྲོད་ནས་རྒྱུན་མཐའི་བར་གྱི་སྐྱེས་བུའི་དོན་ཐམས་ཅད་ཕུན་སུམ་ཚོགས་པར་སྒྲུབ་ནུས་པ་ཡིན་ཞིང་། དེའི་སྒྲུབ་བྱེད་བཅུ་གསུམ་ལས་ལྷག་མི་་་་་དགོས་ཤིང་བཅུ་གསུམ་པས་ཉུང་ན་སྒྲུབ་མི་ནུས་པའི་ཕྱིར། ཀྱང་ནི་སྔར་བསྟན་པའི་གདམས་ངག་བཅུས་དྲུང་སེམས་ཆེན་པོའི་དོན་ཐམས་ཅད་ཕུན་སུམ་ཚོགས་པར་སྒྲུབ་ནུས་པར་མ་ཟད། སྒྲུབ་པ་བཅུ་གསུམ་པོ་འདིས་་་ཀྱང་དྲོད་ནས་རྒྱུན་མཐའི་བར་གྱི་སྐྱེས་བུའི་དོན་ཐམས་ཅད་ཕུན་སུམ་ཚོགས་པར་སྒྲུབ་ནུས་པ་ཡིན་ནོ་ཞེས་པའོ། །གསུམ་པ་བསྡུས་དོན་ནི། བྱང་སེམས་ཆེན་པོའི་སྐྱེ་མཆེད་དྲུག་གི་ཆོས་དབྱིངས་ཆོས་ཅན། ཐེག་ཆེན་་་གྱི་རིགས་ཡིན་ཏེ། བཤད་མ་ཐག་པའི་ཐེག་ཆེན་སྒྲུབ་པའི་དངོས་ཀྱི་རྟེན་གཞིར་གྱུར་པའི་ཆོས་དབྱིངས་ཡིན་པའི་ཕྱིར། དེ་དབྱེ་གཞི། དབྱེ་ངོ་རྣམ་པ་བཅུ་གསུམ་མོ། །འབྱེད་པའི་རྒྱུ་མཚན་རྟེན་ཆོས་སྒྲུབ་པ་ཐ་དད་་པ་བཅུ་གསུམ་ཡོད་པའི་བྱེ་བྲག་གིས་སོ། །ངག་དོན། ཐེག་ཆེན་སྒྲུབ་པའི་དངོས་ཀྱི་རྟེན་གཞིར་གྱུར་པའི་ཆོས་དབྱིངས་ཆོས་ཅན། ཁྱོད་ལ་རྣམ་པ་བཅུ་གསུམ་དུ་འབྱེད་པའི་རྒྱུ་མཚན་ཡོད་དེ། རྟེན་ཆོས་སྒྲུབ་པ་བཅུ་་གསུམ་ཡོད་པའི་རྒྱུ་མཚན་གྱིས་དེར་ཕྱེ་བའི་ཕྱིར། དེས་ན་རིགས་ལ་འདོད་ལུགས་མི་འདྲ་བ་མང་པོ་ཡོད་པ་རྣམས་ཀྱི་ནང་ནས་བཤད་མ་ཐག་པའི་སྒྲུབ་པའི་དངོས་ཀྱི་རྟེན་གཞིར་གྱུར་པའི་ཆོས་དབྱིངས་ཁོ་ན་ལ་སྐབས་་་་་་་

འདིར་ཐེག་ཆེན་སྒྲུབ་པའི་དངོས་ཀྱི་རིགས་རང་བཞིན་གནས་རིགས་ཡིན་ནོ་ཞེས་བརྗོད་ཅིང་བསྟན་ཏོ། །རིགས་ཀྱི་འདོད་ལུགས་མི་འདྲ་བའི་ཇི་ལྟ་བུ་ཞེ་ན། བྱེ་བྲག་སྨྲ་བ་ལྟར་ན་མ་ཆགས་པའི་རང་བཞིན་གྱི་སེམས་བྱུང་འདོད་པ་ཆུང་བ་དང་ཆོག་ཤེས་པ་ནི་འཕགས་པའི་རིགས་ཡིན་ཏེ། དེ་ལས་འཕགས་པ་རྣམས་སྐྱེ་བས་སོ། །མདོ་སྡེ་པ་ལྟར་ན། ཟག་པ་མེད་པའི་སེམས་ཀྱིས་ས་བོན་སྒྲིབ་པ་སྤང་རུང་གི་ནུས་པ་ལ་འདོད་དོ། །སེམས་ཙམ་པ་ལྟར་ན་འཇིག་རྟེན་ལས་འདས་པའི་ཡེ་ཤེས་ཀྱི་ས་བོན་ཐོས་པའི་བག་ཆགས་ཐོག་མ་མེད་པའི་དུས་ཅན། ངོ་བོ་ཉིད་ཀྱིས་གྲུབ་པ་ནི་རང་བཞིན་དུ་གནས་པའི་རིགས་ཡིན་ནོ། །དབུ་མ་པ་ལྟར་ན། རྒྱས་་་འགྱུར་གྱི་རིགས་ཀྱི་མཚན་ཉིད། བྱང་ཆུབ་ཀྱི་རྒྱུར་གྱུར་པའི་འདུས་བྱས་ཀྱི་དགེ་བ། རང་བཞིན་གནས་རིགས་ཀྱི་མཚན་ཉིད། བྱང་ཆུབ་ཀྱི་རྒྱུར་གྱུར་པའི་སྐྱེ་མཆེད་དྲུག་གི་ཆོས་དབྱིངས། བཞི་པ་རྩོད་པ་སྤང་བ་ལ་་གཉིས་ལས། རྩོད་པ་ལ་འདོད་པ་བརྗོད་པ་དང་། དེ་ལ་ཐལ་བ་དགོད་པ་གཉིས། དང་པོ་ནི། ཆོས་ཉིད་ཐམས་ཅད་གཅིག་ཏུ་བསམ་ནས་ཕ་རོལ་པོའི་དམ་བཅ་འི་སྣ་འདྲེན་པ་གལ་ཏེ་ཆོས་དབྱིངས་ཁོ་ན་འཕགས་་་་་པའི་ཆོས་ཐོབ་པའི་རྒྱུ་ཡིན་པའི་ཕྱིར། ཆོས་དབྱིངས་དེའི་བདག་ཉིད་ཅན་གྱི་བྱང་ཆུབ་སེམས་དཔའ་བླ་ན་མེད་པའི་སངས་རྒྱས་ཀྱི་ཆོས་རྣམས་ཀྱི་རྟེན་རང་བཞིན་དུ་གནས་པའི་རིགས་ཅན་ཡིན་ནོ། །གཉིས་པ་ནི། ཕ་་་

༄ཚོ། །རོལ་པོའི་དམ་བཅའ་ཁོང་དུ་ཆུད་ནས་དགག་པའི་སྣ་འདྲེན་པ་འོ་ན་ནི་རང་བཞིན་གནས་རིགས་ཆོས་དབྱིངས་ཡིན་པ་དེའི་ཚེ་སྐྱོན་གཉིས་ཡོད་དེ། རྩ་བའི་ཤུགས་བསྟན་ཡོངས་གཅོད་ཀྱི་སྐྱོན་ནི། ཤེས་བྱ་ཆོས་ཅན། ༽ བྱང་སེམས་ཆེན་པོ་ཁོ་ན་ཐེག་ཆེན་གྱི་དངོས་ཀྱི་རིགས་ཅན་མ་ཡིན་པར་ཉན་རང་ཡང་དེའི་དངོས་ཀྱི་རིགས་ཅན་ཡིན་པར་ཐལ། ཆོས་དབྱིངས་དེ་ནི་བྱང་སེམས་ཉན་རང་ཀུན་ལ་ཁྱབ་བྱེད་དུ་ཡོད་པ་འི་ཕྱིར།རྟགས་བསལ་དངོས་སུ། མ་ཁྱབ་ན། ཐེག་ཆེན་སྒྲུབ་པའི་དངོས་ཀྱི་རྟེན་གཞིར་གྱུར་པའི་ཆོས་དབྱིངས་ཁོ་ན་ཐེག་ཆེན་སྒྲུབ་པའི་དངོས་ཀྱི་རིགས་རང་བཞིན་གནས་རིགས་ཡིན་པར་བུད། རྩ་བའི་དངོས་བསྟན་རྣམ་་་་་་་བཅད་ཀྱི་སྐྱོན་ནི། རང་བཞིན་གནས་རིགས་འདི་ནི་ཆོས་ཅན། ཁྱོད་ལ་ཉན་ཐོས་རང་རྒྱལ་སངས་རྒྱས་ཀྱི་རིགས་སུ་ཞེས་རིགས་ངེས་མ་ངེས་ཀྱི་དབྱེ་བ་ཐ་དད་པ་རུང་བ་མིན་པར་ཐལ། ཆོས་དབྱིངས་ཡིན་པའི་ཕྱིར།རྟགས་བསལ་དངོས་སུ། ཁྱབ་པ་ཁས་བླངས་ཏེ་ཆོས་དབྱིངས་ལ་དབྱེར་མེད་པའི་ཕྱིར། དེས་ན་རང་བཞིན་གནས་རིགས་ཆོས་དབྱིངས་སུ་མི་འཐད་པ་ཡིན་ནོ་སྙམ་པའི་སྐྱེ་བོ་བློ་གྲོས་དམན་པའི་ངོར། དེ་ལ་བརྩེ་བའི་་དབང་གིས་དེའི་མི་ཤེས་པ་བསལ་བའི་ཕྱིར་དུ་དེ་ལྟ་བུའི་དོགས་པ་བསུས་ནས་རྩོད་པ་བར་སྐབས་ཀྱི་ཚིགས་བཅད་ཕྱེད་ཀྱིས་གསུངས་སོ། །ཆོས་དབྱིངས་ཐམས་ཅད་གཅིག་ཡིན་ན་བདེན་མོད། ཁོ་བོ་གཅིག་ཏུ་མི་འདོད་

པས་སྐྱོན་མེད་དེ། འདི་ལྟར་ཆོས་དབྱིངས་རང་གི་མཚན་ཉིད་ལ་དབྱེ་བ་མེད་པ་རྟགས་མ་གྲུབ་སྟེ། དྲི་མེད་དེ་བཞིན་ཉིད་དང་དྲི་བཅས་དེ་བཞིན་ཉིད་རང་བཞིན་གནས་རིགས་ལ་རང་གི་མཚན་ཉིད་ཐ་དད་ཡོད་པའི་ཕྱིར།ཆོས་དབྱིངས་ཀྱི་ངོ་བོ་སྤྱིའི་མཚན་ཉིད་རང་བཞིན་རྣམ་དག་ལ་མི་འདྲ་བའི་དབྱེ་བ་མེད་པའི་ཕྱིར་ཟེར་ན། མ་ཁྱབ་སྟེ། རྩོད་པ་སྤོང་བྱེད་ལན་ལ། བསྟན་བཅོས་ལ་གྲགས་པའི་དཔེའི་སྒོ་ནས་ཁྱབ་པ་མ་གྲུབ་པར་་་་་་་བསྟན་།་ འཇིག་རྟེན་ལ་གྲགས་པའི་དཔེའི་སྒོ་ནས་ཁྱབ་པ་མ་གྲུབ་པར་བསྟན་པ་གཉིས། དང་པོ་ནི། ཐེག་པ་གསུམ་གྱི་འཕགས་པའི་རྟོགས་པ་ཐོབ་པར་བྱ་བའི་ཕྱིར་དྲི་བཅས་ཀྱི་སེམས་ཀྱི་ཆོས་དབྱིངས་ཐེག་པ་་་་་་་གསུམ་གྱི་འཕགས་པའི་རྟོགས་པའི་དམིགས་རྐྱེན་གྱི་རྒྱུར་འཇོག་པའི་སྒོ་ནས་ཐེག་པ་གསུམ་གྱི་རིགས་ཉིད་དུ་ཐ་སྙད་འདོགས་པས་ཆོས་དབྱིངས་ཀྱི་སྤྱིའི་མཚན་ཉིད་རང་བཞིན་རྣམ་དག་ལ་མི་འདྲ་བའི་དབྱེ་བ་མེད་པས།རང་བཞིན་གནས་རིགས་ལ་ཉན་ཐོས་རང་རྒྱལ་སངས་རྒྱས་ཀྱི་རིགས་ཐ་དད་པ་གསུམ་མི་རུང་བར་ཐལ་བ་ལ་ཁྱབ་པ་མེད་དེ། ཇི་ལྟར་ཏེ་དཔེར་ན། ཉན་ཐོས་ཀྱི་ཐེག་པའི་རྟོགས་པ་ནི་གང་ཟག་གི་བདག་མེད་རྟོགས་་་་་་་པའི་རིམ་གྱིས་ཆོས་དབྱིངས་ལ་དམིགས། སོགས་པ་རང་སངས་རྒྱས་ཀྱི་ཐེག་པའི་རྟོགས་པ་ནི་གཟུང་བ་ཆོས་ཀྱི་བདག་མེད་རྟོགས་པའི་རིམ་གྱིས་ཆོས་དབྱིངས་ལ་དམིགས། བྱང་ཆུབ་སེམས་དཔའི་ཐེག་པའི་རྟོགས་པ་་་་

༄༅། །ནེ་འཛིན་པ་ཆོས་ཀྱི་བདག་མེད་རྟོགས་པའི་རིམ་གྱིས་ཆོས་དབྱིངས་ལ་དམིགས་པས་རྟོགས་བྱ་ཆོས་དབྱིངས་སྤྱིའི་མཚན་ཉིད་རང་བཞིན་རྣམ་དག་ལ་མི་འདྲ་བའི་དབྱེ་བ་མེད་ཀྱང་། རྟོགས་བྱེད་ཤེས་པའི་་་་་་་དབང་གིས་རྟོགས་བྱ་ཆོས་དབྱིངས་ལ་བདག་མེད་གསུམ་དུ་ཕྱེ་བ་བཞིན་དུའོ། །ངག་དོན། ཤེས་བྱ་ཆོས་ཅན། ཆོས་དབྱིངས་སྤྱིའི་མཚན་ཉིད་རང་བཞིན་རྣམ་དག་ལ་མི་འདྲ་བའི་དབྱེ་བ་མེད་ན་རང་བཞིན་གནས་་་་་་་རིགས་ལ་ཉན་ཐོས་རང་རྒྱལ་སངས་རྒྱས་ཀྱི་རིགས་ཐ་དད་པ་གསུམ་མི་རུང་མི་དགོས་པར་ཐལ། དྲི་བཅས་ཀྱི་སེམས་ཀྱི་ཆོས་དབྱིངས་སྤྱིའི་མཚན་ཉིད་རང་བཞིན་རྣམ་དག་ལ་མི་འདྲ་བའི་དབྱེ་བ་མེད་ཀྱང་། དེ་ཐེག་པ་་་་གསུམ་གྱི་རྟོགས་པའི་དམིགས་རྐྱེན་གྱི་རྒྱུར་འཇོག་པའི་སྒོ་ནས་དེ་ལ་ཐེག་པ་གསུམ་གྱི་རིགས་ཉིད་དུ་ཐ་སྙད་འདོགས་པའི་ཕྱིར་ཞེས་བྱ་བ་དེ་ལྟ་བུའི་ལན་ཞིག་ཀྱང་བྱམས་པས་གཟིགས་མོད། གདུལ་བྱས་གོ་དཀའ་བར་་་་་་དགོངས་ནས་འདིར་དེ་དངོས་སུ་མ་གསུངས་པར་གདུལ་བྱས་གོ་སླ་ཆོས་སུ་འཇིག་རྟེན་ལ་གྲགས་པའི་དཔེའི་སྒོ་ནས་ལན་བཀོད་དོ། །དེ་གང་ཞེ་ན། གཉིས་པ་ནི། འཇིག་རྟེན་ལ་གྲགས་པའི་དཔེའི་སྒོ་ནས་ལན་་་་་་་གཞན་སྟོན་པ་ནི། དཔེར་ན་ཉེར་ལེན་འཇིམ་པ་གཅིག་ལས་མངོན་པར་གྲུབ་ཅིང་། རྐྱེན་མེ་ལྕེ་གཅིག་གིས་སོ་བཏང་བའི་རྟེན་བུམ་པ་རྣམས་ཉེར་ལེན་འཇིམ་པ་ལས་གྲུབ་པ་དང་། རྐྱེན་མེ་ལྕེས་སོ་བཏང་བའི་ཆ་ནས་་་

མིའདྲབའིདབྱེབམེདཀྱང།་ཝབརྫོ་ང་ནང་གི་ངས་སྦང་རྩི་དང་ལི་ཁ་ར་དང་མི་གཙང་བའི་སྣོད་དུ་གྱུར་པ་ཉིད་ཀྱིས་རྟེཞེ་བུམ་པ་རྣམས་ཐདདརྨེརྡོ་བཞིནདུ། དྲིབཅས་ཀྱི་སེམསཀྱི་ཆོས་དབྱིངསརྙིའིམཚནཉིད་་་་་་རང་བཞིན་རྣམ་དག་ལ་མི་འདྲ་བའི་དབྱེ་བ་མེད་ཀྱང་དེས་རྟེན་ཆོས་ཐོབ་པར་བྱ་བ་ཐེག་པ་གསུམ་གྱིས་བསྡུས་པའི་བྱང་ཆུབ་ཐ་དད་པ་གསུམ་གྱི་རྟེན་བྱེད་པའི་བྱེ་བྲག་གིས་རྟེན་དྲི་བཅས་ཀྱི་སེམས་ཀྱི་ཆོས་དངས་ཪྴའི་དབྱེ་བ་ཐེག་པ་གསུམ་གྱི་རིགས་ཐ་དད་པ་གསུམ་ཉིད་དོ་ཞེས་བརྗོད་ཅིང་བསྟན་ནས། ཆོས་དབྱིངས་སྤྱིའི་མཚན་ཉིད་རང་བཞིན་རྣམ་དག་ལ་མི་འདྲ་བའི་དབྱེ་བ་མེད་པས་རང་བཞིན་དུ་གནས་ང་འི་རིགས་ལ་ཉན་ཐོས་རང་རྒྱལ་་་་་་སངས་རྒྱས་ཀྱི་རིགས་ཐ་དད་པ་གསུམ་མི་རུང་བར་ཐལ་བ་ལ་ཁྱབ་པ་མེད་དོ། །ངག་དོན་ནི། ཤེས་བྱ་ཆོས་ཅན། ཆོས་དབྱིངས་སྤྱིའི་མཚན་ཉིད་རང་བཞིན་རྣམ་དག་ལ་མི་འདྲ་བའི་དབྱེ་བ་མེད་ན་རང་བཞིན་གནས་་་་་རིགས་ལ་ཉན་ཐོས་རང་རྒྱལ་སངས་རྒྱས་ཀྱི་རིགས་ཐ་དད་པ་གསུམ་མི་རུང་མི་དགོས་པར་ཐལ། དྲི་བཅས་ཀྱི་སེམས་ཀྱི་ཆོས་དབྱིངས་སྤྱིའི་མཚན་ཉིད་རང་བཞིན་རྣམ་དག་ལ་མི་འདྲ་བའི་ད་བྱེ་བ་མེད་ཀྱང་རྟེན་ཆོས་ཐེག་པ་་གསུམ་གྱི་བྱང་ཆུབ་གསུམ་གྱི་རྟེན་བྱེད་པའི་བྱེ་བྲག་གིས་དེ་ལ་ཐེག་པ་གསུམ་གྱི་རིགས་ཐ་དད་པ་གསུམ་གྱི་དབྱེ་བ་བྱེད་པའི་ཕྱིར། ཡུལ་དམིགས་པ་ནི། དམིགས་པ་ཆོས་རྣམས་ཐམས་ཅད་དེ། །ཞེས་བྱ་བ་ལ་སོགས་་

༄ཚོ། །པས་གསུངས་ཏེ། འདི་ལ་གསུམ་ལས། མཚམས་སྦྱར་བ་ནི། དམིགས་པ་ཆོས་རྣམས་ཐམས་ཅད་དེ། །ཞེས་སོགས་ཀྱི་ཚིགས་བཅད་གཉིས་ཆོས་ཅན། སྒྲུབ་པའི་དམིགས་པ་བསྟན་པ་ལ་དགོས་་་་པ་ཡོད་དེ། ཁྱོད་ཀྱིས་དེ་བསྟན་པས་བཤད་མ་ཐག་པའི་སྒྲུབ་པའི་ལམ་པ་གང་ཞིག་རྟེན་བྱང་སེམས་ཆེན་པོའི་དམིགས་པ་གང་ཡིན་སྙམ་པའི་དོགས་པ་སེལ་བའི་ཕྱིར། གཉིས་པ་སོ་སོར་བཤད་པ་ལ། སྤྱིར་བསྟན་པ་་དང་་།་ བྱེ་བྲག་ཏུ་བཤད་པ་གཉིས། དང་པོ་ནི། རེ་ཞིག་དམིགས་པ་བཅུ་གཅིག་ཡོད་པའི་ནང་ནས་དང་པོར་སྤྱིར་བསྟན་གསུམ་འཆད་དོ། །སྤྱི་ནི་བྱེ་བྲག་བརྒྱད་དུ་ཕྱེ་བ་ལ་ལྟོས་ཏེ་དང་པོ་གསུམ་སྤྱིར་བསྟན་ཡིན་ཏེ།དམིགས་ཡུལ་ཆོས་ལ་སྤྱིར་གསུམ་དུ་ཕྱེ། བྱེ་བྲག་བརྒྱད་དུ་ཕྱེ་ཞིང་དང་པོ་གསུམ་འོག་མ་བརྒྱད་ཀྱི་དབྱེ་གཞི་ཡིན་པའི་ཕྱིར་རོ། །གསུམ་པོ་གང་ཞེ་ན། དགེ་སྦྱོང་གི་ཚུལ་ཟག་མེད་བར་ཆད་མེད་ལམ་མཚན་གཞི།དགེ་བར་མཚོན། ལུང་དུ་བསྟན་པ་གང་ཞིག །འབྲས་བུ་ཡིད་དུ་འོང་བ་འབྱིན་པ། དབྱེ་ན། འཇིག་རྟེན་པའི་དགེ་བ་བཅུ། བསམ་གཏན་བཞི་ལ་སོགས་པའོ། །ཚུལ་མིན་ཡིད་བྱེད་ཀྱིས་ཀུན་ནས་བསླངས་ཏེ།བསམས་བཞིན་དུ་མ་ནོར་བ་གཞན་བསད་པའི་སྲོག་གཅོད་པའི་ལས་མཚན་གཞི། སོགས་པ་མི་དགེ་བར་མཚོན། ལུང་དུ་བསྟན་པ་གང་ཞིག །འབྲས་བུ་ཡིད་དུ་མི་འོང་བ་འབྱིན་པ། དབྱེ་ན་སྲོག་གཅོད་པ། མ་་

བྱིན་པར་ལེན་པ། འདོད་པས་31ག་པར་གཡེམ་པ་སྟེ་ལུས་ཀྱི་ལས་གསུམ། རྫུན། ཕྲ་མ། ཚིག་རྩུབ། ངག་འཁྱལ་བ་སྟེ་ངག་གི་ལས་བཞི། བརྣབ་སེམས། གནོད་སེམས། ལོག་པར་ལྟ་བ་སྟེ་སེམས་ཀྱི་ལས་གསུམ་མོ། །ཕན་གནོད་དང་བྲལ་བའི་སེམས་ཀྱི་སྒོ་ནས་ཟས་ཟ་བའི་ལས་མཚན་གཞི། ལུང་དུ་མ་བསྟན་པར་མཚོན། དགེ་བར་ཡང་དོན་མཐུན་དུ་བརྗོད་དུ་མེད། མི་དགེ་བར་ཡང་དོན་མཐུན་དུ་བརྗོད་དུ་་་་་མེད་པ། དབྱེ་ན་ལུང་དུ་མ་བསྟན་པའི་ལུས་དང་ངག་དང་ཡིད་ཀྱི་ལས་འགྲོ་འོང་དང་སྨྲ་བརྗོད་དང་བཟོ་དང་སྤྲུལ་པ་དང་རྣམ་སྨིན་ལ་སོགས་པའོ། །གཉིས་པ་ནི། གསུམ་པོ་བཤད་ནས་དེའི་འོག་ཏུ་བཅུ་གཅིག་པོའི་་་་་ནང་ནས་གསུམ་བཤད་ཟིན་པའི་ལྷག་མ་བརྒྱད་ཡོད་པ་རྣམས་རྩ་བའི་གྲངས་དང་གོ་རིམ་བཞིན་དུ་འཆད་དོ། །བརྒྱད་ཡོད་པའི་རྒྱུ་མཚན། ཤེས་བྱ་ཆོས་ཅན། དང་པོ་གསུམ་བཤད་ཟིན་པའི་ལྷག་མ་བརྒྱད་ཡོད་དེ། །དགེ་མི་དགེ་ལུང་མ་བསྟན་གསུམ་པོ་དེ་དག་ཉིད་ལ་འཇིག་རྟེན་པ་དང་འཇིག་རྟེན་ལས་འདས་པ་ལ་སོགས་པ་རྣམ་པ་གཉིས་གཉིས་སུ་སྦྱར་བའི་དབྱེ་བ་ཕྲག་བཞི་ཡོད་པ་ཉིད་ཀྱིས་སོ། །དེ་རྣམས་གང་ཞེ་ན། བྱིས་པ་སོ་་་སྐྱེའི་ཕུང་པོ་ལྔ་ཆོས་ཅན། འཇིག་རྟེན་པའི་ཆོས་ཡིན་ཏེ། སོ་སྐྱེའི་ཆོས་ཡིན་པའི་ཕྱིར། དབྱེ་ན་སོ་སྐྱེའི་ཕུང་པོ་ལྔ། སྐྱེ་མཆེད་བཅུ་གཉིས། ཁམས་བཅོ་བརྒྱད་ལ་སོགས་པའོ། །འཕགས་པའི་སྐྱེ་བོ་ཕལ་ཆེར་གྱི་

༄ཚོ། །རྒྱུད་ཀྱི་བསམ་གཏན་བཞི་ཆོས་ཅན། འཇིག་རྟེན་ལས་འདས་པའི་ཆོས་ཡིན་ཏེ། འཕགས་རྒྱུད་ཀྱི་ཡོན་ཏན་ཡིན་པའི་ཕྱིར། དབྱེ་ན་འཕགས་པའི་རྒྱུད་ཀྱི་བསམ་གཏན་བཞི་དང་། བྱང་ཕྱོགས་སོ་་་་་་་བདུན་ལ་སོགས་པའོ། །ཉེར་ལེན་གྱི་ཕུང་པོ་ལྔ་ཆོས་ཅན། ཟག་བཅས་ཡིན་ཏེ། རང་འབྲས་གང་ཟག་གི་བདག་ཏུ་ལྟ་བའི་རྒྱུ་བྱེད་པའི་ཕྱིར། དབྱེ་ན་རྩ་ཉོན་ཉེ་ཉོན་རྣམས་ཟག་པའི་བདག་ཉིད་ཡིན་པས་ཟག་་་་་་་བཅས་།་ དེ་དང་མཚུངས་ལྡན་གྱི་སེམས་སེམས་བྱུང་དང་། དེའི་གནས་མིག་ལ་སོགས་པ་རྣམས་ཟག་པ་དང་འབྲེལ་པས་ཟག་བཅས། རྒྱུད་ཟག་པ་ལས་མ་གྲོལ་དུས་ཀྱི་དགེ་བ་བསམ་གཏན་བཞི་ལ་སོགས་པ་ནི་ཟག་་པས་བཅིངས་པས་ཟག་བཅས། ས་གཞན་གྱི་ཀུན་གཞི་ལས་གཞན་གྱི་ཉོན་མོངས་པའི་གནས་ངན་ལེན་དང་ལྡན་པ་ནི་ཟག་པའི་རྗེས་སུ་འབྲེལ་པས་ཟག་བཅས། ཚོགས་ལམ་ནི་ཟག་པའི་རྗེས་སུ་མཐུན་པས་ཟག་་་་་་་བཅས་།་ ཉོན་མོངས་་པ་ལས་བྱུང་བའི་ཕུང་པོ་ཁམས་དང་སྐྱེ་མཆེད་་་རྣམས་ནི་ཟག་པའི་རྒྱུ་ལས་བྱུང་བས་ཟག་བཅས་སོ། །འཕགས་པའི་རྒྱུད་ཀྱི་དྲན་པ་ཉེར་བར་གཞག་པ་བཞི་ཆོས་ཅན། ཟག་མེད་ཡིན་ཏེ། བདག་ཏུ་ལྟ་བའི་གཉེན་པོའི་ཕྱོགས་སུ་གྱུར་པའི་འཕགས་ལམ་ཡིན་པའི་ཕྱིར། དབྱེ་ན་འཕགས་པའི་རྒྱུད་ཀྱི་བྱང་ཕྱོགས་སོ་བདུན་ལ་སོགས་པའོ། །འདོད་ཁམས་ལ་སོགས་པའི་ཁམས་གསུམ་ཆོས་ཅན། འདུས་བྱས་ཡིན་ཏེ།

རང་བོ།་རྒྱུ་རྐྱེརྣོ་ལས་སྐྱེས་པའི་ཕྱིར། དབྱེ་ན་ཁམས་གསུམ་དང་། བསམ་གཏན་བཞི་ལ་སོགས་པའོ། །དེ་བཞིན་ཉིད་ཆོས་ཅན། འདུས་མ་བྱས་ཡིན་ཏེ། རྒྱུ་རྐྱེན་ལས་མ་སྐྱེས་པའི་ཕྱིར། དབྱེ་ན། ཆོས་ཉིད་ལ་སོགས་པ་སྐྱེ་འཇིག་དང་བྲལ་བ་ཐམས་ཅད་དོ། །བསམ་གཏན་བཞི་ཆོས་ཅན། ཐུན་མོང་བའི་ཆོས་ཡིན་ཏེ། འཕགས་པའི་སྐྱེ་བོ་ཕལ་ཆེར་གྱི་རྒྱུད་ལ་འབྱུང་བའི་ཡོན་ཏན་ཡིན་པའི་ཕྱིར། འཕགས་པའི་གང་ཟག་ཐམས་ཅད་ཀྱི་རྒྱུད་ལ་བསམ་གཏན་བཞི་མེད་དེ། རྒྱུན་ཞུགས་ཕྱིར་འོང་གིས་བསམ་གཏན་གྱི་དངོས་གཞི་མ་ཐོབ་པའི་ཕྱིར་རོ། །དབྱེ་ན། བསམ་གཏན་དང་གཟུགས་མེད་ཀྱི་སྙོམས་འཇུག་དང་། ཚད་མེད་བཞི་ལ་་སོགས་པའོ། །སྟོབས་བཅུ་ཆོས་ཅན། ཐུན་མོང་མ་ཡིན་པའི་ཆོས་ཡིན་ཏེ། རྫོགས་པའི་སངས་རྒྱས་ཁོ་ནའི་རྒྱུད་ལ་ཡོད་པའི་ཡོན་ཏན་ཡིན་པའི་ཕྱིར། དབྱེ་ན། རྫོགས་པའི་སངས་རྒྱས་ཀྱི་རྒྱུད་ཀྱི་བྱང་ཕྱོགས་སོ་་་བདུན་།་ སྟོབས་བཅུ་མི་འཇིགས་པ་བཞི་ལ་སོགས་པའོ། །སྟོབས་བཅུ་ཆོས་ཅན། ཆོས་ཅན་ཡིན་ཏེ། ཁྱོད་རེ་རེ་ལ་ཡང་ཁྱད་པར་གྱི་ཆོས་དུ་མ་ཡོད་པའི་ཕྱིར། དེ་གོང་མ་རྣམས་ལ་ཡང་སྤྱོར་མཛོད། གསུམ་པ་བསྔས་ཏེ་བསྟན་བ་ནི། བྱང་སེམས་ཆེན་པོས་གོང་དུ་བསྟན་པ་དེ་ལྟ་བུ་ལ་སོགས་པའི་ཆོས་ཅན་ཐམས་ཅད་ལ་དམིགས་སོ། །ཇི་ལྟར་ན། དགེ་མི་དགེ་ལུང་མ་བསྟན་ལ་དམིགས་ཏེ། བླང་བྱ་དང་སྤང་བྱ་དང་བཏང་་་

༄༅། །སྙོམས་སུ་བྱ་བའི་གནས་སུ་རྟོགས་པའི་རིམ་གྱིས་དམིགས། དེ་ནས་བླང་བྱ་ནས་བཟུང་སྟེ་འཇིག་རྟེན་པ་དང་འཇིག་རྟེན་ལས་འདས་པའི་ལམ་གཉིས་ལ་དང་པོ་དང་། ཕྱིས་བླང་བྱར་རྟོགས་པའི་རིམ་གྱིས་དམིགས་། ཟག་བཅས་ཟག་མེད་གཉིས་ལ་སྤང་བྱ་དང་བླང་བྱར་རྟོགས་པའི་རིམ་གྱིས་དམིགས། དེ་ནས་ཟག་མེད་ནས་བརྩམས་ཏེ་འདོད་ཁམས་སོགས་ཀུན་རྫོབ་ཏུ་འདུས་བྱས་དང་། དེ་བཞིན་ཉིད་ལ་སོགས་པ་་་་་་་དོན་དམ་པར་འདུས་མ་བྱས་ཡིན་པར་རྟོགས་པའི་རིམ་གྱིས་དམིགས། དེ་ནས་འདུས་མ་བྱས་ཀྱིས་རབ་ཏུ་ཕྱེ་བ་འཕགས་པའི་གང་ཟག་ཕལ་ཆེར་གྱི་རྒྱུད་ལ་འབྱུང་བའི་བསམ་གཏན་བཞི་ལ་སོགས་པ་ཐུན་མོང་བ་དང་།རྫོགས་པའི་སངས་རྒྱས་ཁོ་ནའི་རྒྱུད་ལ་འབྱུང་བའི་སྟོབས་བཅུ་ལ་སོགས་པ་ཐུན་མོང་མ་ཡིན་པའི་ཆོས་ཡིན་པར་རྟོགས་པའི་རིམ་གྱིས་དམིགས་སོ། །རྣམ་པ་གང་གི་སྒོ་ནས་ན། སྐབས་བཞི་པར་བསྟན་པའི་རྣམ་པ་་་་་་་རྣམས་དང་། གཟུང་འཛིན་གཉིས་སུ་མེད་པར་རྟོགས་པའི་རྣམ་པའི་སྒོ་ནས་སོ། །དགོས་པ་སྒོ་འདོགས་བཅད་པར་བྱ་བའི་ཕྱིར་དུའོ། །དེས་ན་དམིགས་པ་རྣམ་པ་གཅིག་གོ །ངག་དོན། ཐེག་ཆེན་གྱི་སྒྲུབ་པ་་་་་་་ཆོས་ཅན། ཁྱོད་ཀྱི་ལས་ལ་ཡོད་པའི་དམིགས་པ་རྣམ་པ་བཅུ་གཅིག་ཡོད་དེ། ཁྱོད་ཀྱིས་གོང་སྡུ་བསྟན་པ་དེ་ལྟ་བུ་ལ་སོགས་པའི་ཆོས་ཅན་ཐམས་ཅད་ལ་དམིགས་པས་སོ། །མདོར་ན་ཐེག་ཆེན་སྒྲུབ་པའི་ལས་ལ་ཡོད་་་

པའི་དམིགས་པའི་མཚན་ཉིད། ཐེག་ཆེན་སྒྲུབ་པ་སྒོམ་པ་པོས་སྒོ་འདོགས་གཅོད་པའི་གཞིར་གྱུར་པའི་ཆོས་ཅན། དབྱེ་ན། རིགས་སུ་མ་ཟད་དམིགས་པའི་ཆོས་དེ་ཡང་སྤི་དང་བྱེ་བྲག་གི་སྒོ་ནས་རྣམ་པ་བཅུ་གཅིག་གོ །ས་མཚམས་འཁོར་འདས་ཀུན་ན་ཡོད། འབྲས་བུ་ཆེད་དུ་བྱ་པྲེ་ནི། སེམས་ཅན་ཀུན་མཆོག་ཉིད་སེམས་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་གཉོས་ལས། མཚམས་སྦྱར་བ་ནི། སེམས་ཅན་་ཀུན་མཆོག་ཉིད་སེམས་དང་། །ཞེས་སོགས་ཀྱི་ཚིགས་བཅད་གཅིག་ཆོས་ཅན། ཁྱོད་ཀྱིས་སྒྲུབ་པའི་ཆེད་དུ་བྱ་བ་བསྟན་པ་ལ་དགོས་པ་ཡོད་དེ། ཁྱོད་ཀྱིས་དེ་བསྟན་པའི་དམིགས་པ་གོང་དུ་བསྟན་པ་དེ་ལྟ་བུ་ལ་་་་་་་དམིགས་པས་སྒྲུབ་པའི་ཆེད་དུ་བྱ་བ་གང་ཡིན་སྙམ་པའི་དོགས་པ་སེལ་བའི་ཕྱིར། གཉིས་པ་ཚིག་དོན་འབྱེད་པ་ནི། རང་བྱུང་རྫོགས་པའི་སངས་རྒྱས་སུ་བཏགས་པའི་བྱང་ཆུབ་སེམས་དཔའ་རྣམས་ཀྱི་སྒྲུབ་པའི་ཆེད་དུ་་་་བྱ་བ་འདི་རྣམ་པ་གསུམ་དུ་ཤེས་པར་བྱའོ། །གང་གི་སྒོ་ནས་ན། ཆེན་པོ་ཉིད་གསུམ་དང་ལྡན་པའི་སྒོ་ནས་སོ། །དེའི་རྒྱུ་མཚན། ཤེས་བྱ་ཆོས་ཅན། ཆེན་པོ་གསུམ་ཡོད་པས་ཆེད་དུ་བྱ་བ་གསུམ་དུ་ཤེས་པར་བྱ་་་་བ་ཡིན་ཏེ། བྱང་ཆུབ་སེམས་དཔའ་རྣམས་ཆེན་པོ་གསུམ་གྱི་དབང་དུ་བྱས་ཏེ་སྒྲུབ་པ་ཉམས་སུ་ལེན་པ་ལ་འཇུག་པའི་ཕྱིར། འོ་ན་བྱང་ཆུབ་སེམས་དཔའ་ལ་སངས་རྒྱས་སུ་འདོགས་པའི་ཆོས་གསུམ་པོ་གང་ཡིན་ཞེ་ན།

༄༅། །འདོག་པའི་རྒྱུ་མཚན་ནི་བྱང་ཆུབ་སེམས་དཔའ་རྣམས་མཐར་ཐུག་རྣམ་པ་ཐམས་ཅད་དུ་རྣམ་པ་ཐམས་ཅད་མཁྱེན་པ་ཉིད་ཀྱི་སྤངས་རྟོགས་ཡོངས་སུ་རྫོགས་པའི་སྒོ་ནས་རྫོགས་པའི་སངས་རྒྱས་སུ་འབྱུང་བར་་་་་་འགྱུར་བས་སོ། །དགོས་པ་བྱང་ཆུབ་སེམས་དཔའ་སངས་རྒྱས་ཀྱི་རྒྱུར་ཤེས་ལ་དངོས་ལ་གནོད་བྱེད་རྣམ་མཁྱེན་གྱི་སྤངས་རྟོགས་མ་རྫོགས་པས་སོ། །ཆེན་པོ་གསུམ་གང་ཞེ་ན། རྒྱུད་ལ་སྐྱེས་ན་སེམས་ཅན་ཐམས་ཅད་ཀྱི་ནང་ནས་སེམས་ཅན་ཀུན་གྱི་མཆོག་ཉིད་དུ་བྱེད་པའི་ཆོས་སེམས་བསྐྱེདཔ་ལྔ་ནི་སེམས་ཆེན་པོའོ། །སེམས་བསྐྱེད་པ་ལྔ་ནི། རྡོ་རྗེ་ལྟ་བུའི་སེམས་བསྐྱེད། རླབས་པོ་ཆེའི་སེམས་བསྐྱེད། མི་འགུལ་བའི་སེམས་་་་་བསྐྱེད་།་ ཕན་བདེའི་སེམས་བསྐྱེད། དམིགས་པ་མེད་པའི་སེམས་བསྐྱེད་དོ། །གང་ཟག་དང་ཆོས་ཀྱི་བདག་ཏུ་འཛིན་པ་སྤངས་པ་ནི་སྤོང་བ་ཆེན་པོ་དང་། བྱང་ཆུབ་ཀྱི་སེམས་དང་། ཐམས་ཅད་མཁྱེན་པའི་་་་་་་སེམས་དང་། ཟག་པ་མེད་པའི་སེམས་དང་། མཉམ་པ་མེད་པའི་སེམས་དང་། མི་མཉམ་པ་དང་མཉམ་པའི་སེམས་ནི་རྟོགས་པ་ཆེན་པོའོ། དེ་ལ་གནས་སྐབས་དང་མཐར་ཐུག་གི་རྟོགས་པ་ཆེན་པོའི་དབང་དུ་བྱས་་ན་།་ བྱང་ཆུབ་ཀྱི་སེམས་ནི་སྨོན་འཇུག་གི་སེམས་བསྐྱེད། ཐམས་ཅད་མཁྱེན་པའི་སེམས་ནི་མོས་པ་ལས་བྱུང་བའི་སེམས་བསྐྱེད། ཟག་པ་མེད་པའི་སེམས་ནི་ལྷག་བསམ་དག་པའི་སེམས་བསྐྱེད། མཉམ་པ་མེད་་་་་

པའི་སེམས་ནི་རྣམ་པར་སྨིན་པ་ལས་བྱུང་བའི་སེམས་བསྐྱེད། མི་མཉམ་པ་དང་མཉམ་པའི་སེམས་ནི་སྒྲིབ་པ་སྤངས་པའི་སེམས་བསྐྱེད་དོ། །མཐར་ཐུག་གི་རྟོགས་པ་ཆེན་པོའི་དབང་དུ་བྱས་ན། དང་པོ་ཆོས་དབྱིངས་་་ཡེ་ཤེས། ཕྱི་མ་བཞི་རིམ་པ་བཞིན་མེ་ལོང་ལྟ་བུའི་ཡེ་ཤེས། མཉམ་ཉིད། སོར་རྟོག །བྱ་གྲུབ་ཡེ་ཤེས་སོ། །ངག་དོན། རྡོ་རྗེ་ལྟ་བུ་ལ་སོགས་པའི་སེམས་བསྐྱེད་ལྔ་ཆོས་ཅན། སེམས་ཆེན་པོ་ཡིན་ཏེ།ཁྱོད་རང་ཉིད་རྒྱུད་ལ་སྐྱེས་པ་དེ་སེམས་ཅན་ཐམས་ཅད་ཀྱི་ནང་ནས་སེམས་ཅན་ཀུན་གྱི་མཆོག་ཉིད་དུ་བྱེད་པའི་སེམས་བསྐྱེད་ཡིན་པའི་ཕྱིར། གང་ཟག་དང་ཆོས་ཀྱི་བདག་ཏུ་འཛིན་པ་སྤོང་བའི་སྤངས་པ་ཆོས་ཅན། སྤོང་བ་ཆེན་པོ་ཡིན་ཏེ། ཁྱོད་རང་ཉིད་རྒྱུད་ལ་ལྡན་པ་དེ་སེམས་ཅན་ཐམས་ཅད་ཀྱི་ནང་ནས་སེམས་ཅན་ཀུན་གྱི་མཆོག་ཉིད་དུ་བྱེད་པའི་སྤོང་བ་ཡིན་པའི་ཕྱིར། བྱང་ཆུབ་ཀྱེ་སེམས་ནས་མི་མཉམ་པ་དང་མཉམ་པའི་སེམས་ཀྱི་བར་གྱི་སེམས་ལྔ་པོ་ཆོས་ཅན། རྟོགས་པ་ཆེན་པོ་ཡིན་ཏེ། ཁྱོད་རང་ཉིད་རྒྱུད་ལ་སྐྱེས་པ་དེ་སེམས་ཅན་ཐམས་ཅད་ཀྱི་ནང་ནས་སེམས་ཅན་ཀུན་གྱི་མཆོག་ཉིད་དུ་བྱེད་པའི་སེམས་ཡིན་པའི་ཕྱིར། མདོར་ན། ཐེག་་་་ཆེན་སྒྲུབ་པའི་ཆེད་དུ་བྱ་བའི་མཚན་ཉིད། ཐེག་ཆེན་སྒྲུབ་པའི་དོན་དུ་གཉེརེ་བྱར་གྱུརྗ་པ། དབྱེ་ན་ཆེན་པོ་གསུམ། ས་མཚམས། གནས་སྐབས་ཀྱི་ཆེན་པོ་གསུམ་ཐེག་ཆེན་གྱི་ཚོགས་ལམ་ནས་ཡོད། མཐར་ཐུག་་

༄ཚོ། །གི་ཆེན་པོ་གསུམ་རྫོགས་པའི་སངས་རྒྱས་ཀྱི་ས་ན་ཡོད་དོ། །བདུན་པ་ལམ་རང་གི་ངོ་བོ་སྒྲུབ་པ་ལ་གསུམ་ལས། མཚམས་སྦྱོར་བ་ནི། དེ་དག་སོ་སོར་སྦྱིན་ལ་སོགས་ནས། ངེས་འབྱུང་སྒྲུབ་པ་ཡིན་་་ཞེས་བྱ། །ཞེས་པའི་བར་གྱི་ཚིགས་བཅད་རྣམས་ཆོས་ཅན། གོང་དུ་བསྟན་པ་དེ་ལྟར་སྒྲུབ་པའི་རྟེན་ལ་སོགས་པ་བརྗོད་ནས། དེའི་རྗེས་སུ་ཁྱོད་ཀྱིས་སྒྲུབ་པའི་ངོ་བོ་བསྟན་པ་ལ་དགོས་པ་ཡོད་དེ། དེ་བརྗོད་ནས་་་་་དེས་རྗེས་སུ་ཁྱོད་ཀྱིས་དེ་བསྟན་པས་སྒྲུབ་པ་དེའི་རང་གི་ངོ་བོ་གང་ཡིན་སྙམ་པའི་དོགས་པ་སེལ་བའི་ཕྱིར། མདོར་བསྟན་ནི། ཐེག་ཆེན་གྱི་སྒྲུབ་པའི་མཚན་ཉིད། སེམས་བསྐྱེད་ལ་གནས་ནས་རང་གཞན་གྱི་དོན་་་་་་་རྩོམ་ཞིང་བྱང་ཆུབ་ཆེན་པོ་འབྱིན་པར་བྱེད་པའི་སྤྱོད་པ་གཙོ་བོར་གྱུར་པའི་བྱ་བ། དབྱེ་ན་སྤྱིའི་སྒྲུབ་པ་དང་། བྱེ་བྲག་གི་སྒྲུབ་པ་གཉིས། དང་པོ་ནི། སྒྲུབ་པ་ནི་སྤྱོད་པ་གཙོ་བོར་གྱུར་པའི་བྱ་བ་ཡིན་པས་སྤྱོད་དོ། །སྐབས་གང་དུ་ན། མཁྱེན་གསུམ་ཐོས་བསམ་གྱིས་གཏན་ལ་འབབས་པའི་སྐབས་དེ་ནའོ། །གང་ལ་ན། མཁྱེན་གསུམ་གྱི་ཡུལ་སྐྱེ་མེད་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་རྣམས་ལའོ། །ཇི་་་་་་་ལྟར་ན་དམིགས་བསལ་མེད་པར་སྤྱིར་དགེ་བའི་ཆོས་སྒོ་དུ་མ་ནས་སོ། །དགོས་པ་དབང་ཐོབ་པར་བྱ་བའི་ཕྱིར་དུའོ། །གང་གིས་ན་ཚོགས་ལམ་ལ་གནས་པའི་སེམས་དཔས་སོ། །དེས་ན་ཚོགས་ལམ་ལ་གནས་པའི་་་་་

བྱང་སེམས་ཆེན་པོའིབརྩོནའགྲུས་མཚན་གཞི རྩིའི་སྒྲུབ་པར་མཚོན། མཁྱེན་གསུམ་གྱི་ཡུལ་སྐྱེད་མེད་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་ལ་དབང་ཐོབ་པར་བྱ་བའི་ཕྱིར་དུ་སྤྱིར་དགེ་བའི་ཆོས་སྒོ་་དུ་མ་ནས་ཉམས་སུ་ལེན་པའི་སྤྱོད་པ་གཙོ་པོར་གྱུར་པའི་སེམས་དཔའི་བྱ་བ་ནི་མཚན་ཉིད་དོ། །གཉིས་པ་ནི། ཡང་སྤྱོད་དོ། །གང་ལ་ན་སྔར་བཞིན་ནོ། །སྐབས་གང་དུ་ན། རྣམ་རྫོགས་སྦྱོར་བ་དང་། སོགས་པ་རྩེ་སྤྱོར། མཐར་གྱིས་པའི་སྦྱོར་བ། སྐད་ཅིག་མའི་སྦྱོར་བ་བཞི་པོ་གཏན་ལ་འབེབས་པའི་སྐབས་དེ་ནའོ། །ཇི་ལྟར་ན་མངོན་པར་རྟོགས་པ་སྦྱོར་བཞི་སྒོམ་པའི་སྐབས་རེ་རེ་ཞིང་ཡང་དགེ་བ་སྒྲུབ་པ་ཇི་སྙེད་པ་ཕ་་་་་་་རོལ་ཏུ་ཕྱི་པ་དྲུག་ལྡན་དུའོ། །དགོས་པ་དབང་ཐོབ་པ་ཕུལ་དུ་ཕྱིན་པར་བྱ་བའི་ཕྱིར་དུའོ། །གང་གིས་ན། དག་པ་ས་ལ་གནས་པའི་སེམས་དཔས་སོ། །དེས་ན་དག་ས་ལ་གནས་པའི་བྱང་སེམས་ཀྱི་བརྩོན་འགྲུས་་་་་མཚན་གཞི། བྱེ་བྲག་གི་སྒྲུབ་པར་མཚོན། མཁྱེན་གསུམ་གྱི་ཡུལ་སྐྱེ་མེད་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་ལ་དབང་ཐོབ་པར་བྱ་བའི་ཕྱིར་དུ་སྦྱོར་བ་སྒོམ་པའི་སྐབས་རེ་རེ་ཞིང་ཡང་དགེ་བ་སྒྲུབ་པ་ཇི་སྙེད་པ་ཕ་རོལ་ཏུ་ཕྱིན་པ་དྲག་ལྡན་དུ་ཉམས་སུ་ལེན་པའི་སྤྱོད་པ་གཙོ་བོར་གྱུར་པའི་བྱ་བ་ནི་མཚན་ཉིད་དོ། །སྤྱི་དང་བྱེ་བྲག་གི་ཁྱད་པར་ནི། དམིགས་བསལ་མེད་པར་སྤྱིར་དགེ་བ་སྤྱོད་པ་དང་། དམིགས་ཀྱིས་་་་་་་

༄༅། །བསལ་ནས་དགེ་བ་སྒྲུབ་པ་ཇི་སྙེད་པ་ཕར་ཕྱིན་དྲུག་ལྡན་དུ་སྤྱོད་པས་སྤྱི་དང་བྱེ་བྲག་གོ །མཁྱེན་གསུམ་དང་སྦྱོར་བཞི་དང་འབྲེལ་བའི་སྒྲུབ་པ་བསྟན་ལ། ཆོས་སྐུ་དང་འབྲེལ་པའི་སྒྲུབ་པ་མི་སྟོན་པའི་རྒྱུ་་་་་མཚན་།་ མཁྱེན་གསུམ་ཡུལ་གྱི་སྒོ་ནས། སྦྱོར་བཞི་རྒྱུའི་སྒོ་ནས་བསྟན་པའི་རྒྱུ་མཚན་གྱིས་དེ་རྣམས་དང་འབྲེལ་བའི་སྒྲུབ་པ་བསྟན་ལ། ཆོས་སྐུ་འབྲས་བུའི་སྒོ་ནས་བསྟན་པའི་རྒྱུ་མཚན་གྱིས་དེ་དང་འབྲེལ་བའི་སྒྲུབ་་་་པ་མ་བསྟན་པ་ཡིན་ནོ། །རྒྱས་བཤད་ལ་བཞི་ལས་གོ་ཆའི་སྒྲུབ་པ་ནི། དེ་དག་སོ་སོར་སྦྱིན་ལ་སོགས། །ཞེས་བྱ་བ་ལ་སོགས་པས་བཤད་པ་ཡིན་ཏེ། འདི་ལ་གསུམ་ལས་མཚམས་སྦྱར་བ་ནི། ཤེས་བྱ་ཆོས་ཅན།མངོན་རྟོགས་རྒྱན་འདིར་སྒྲུབ་པ་བཞི་པོ་རྣམས་ཀྱི་ནང་ནས་དང་པོ་གོ་ཆའི་སྒྲུབ་པ་གསུངས་པ་ལ་རྒྱུ་མཚན་ཡོད་དེ། གོ་ཆའི་སྒྲུབ་པའི་ངོ་བོ་དེ་གོ་ཆའི་བརྩོན་འགྲུས་གཙོ་བོར་གྱུར་པ་ཉིད་ཀྱིས་སོ། །སྒྲུབ་པ་བཞིའི་ས་་་་་་་མཚམས་ནི། སྤི་དང་བྱེ་བྲག་གི་སྦོ་ནས་སྒྲབ་པའི་ངོ་བོ་བསྟན་པ་དེ་ལྟར་སྒྲབ་པ་བཞིའི་ས་མཚམས་ཀྱང་རིམ་པ་ཇི་ལྟ་བ་བཞིན་སྦྱར་ན་གོ་ཆའི་སྒྲུབ་པ་ནི་ཚོགས་ལམ་ནས་ཡོད་དེ། དེ་ངེས་འབྱེད་ཆ་མཐུན་ལ་ལྟོས་ཏེ་་་་་་་མཐོང་ལམ་ལ་བརྨེད་ནས་སྦྱོར་བ་ཚོགས་བླམེ་གྱི་ངོ་བོ་ཉིད་ཀྱི་སྒྲུབ་པའི་བརྡེག་ཉིད་ཡིན་པའི་ཕྱིར། འཇུག་སྒྲུབ་ནི་ངེས་འབྱེད་ཆ་མཐུན་ནས་ཡོད་དེ། དེ་ཚོགས་ལམ་ལ་ལྟོས་ཏེ་མཐོང་ལམ་ལ་དངོས་སུ་སྦྱོར་བ་མོས་པ་་་་་

སྤྱོད་པའི་སའི་ངོ་བོ་ཉིད་ཀྱི་སྒྲུབ་པའི་བདག་ཉིད་ཡིན་པའི་ཕྱིར། ཚོགས་སྒྲུབ་ནི་ཆོས་མཆོག་ཆེན་པོའི་སྐད་ཅིག་ཐ་མ་ནས་ཡོད་དེ། ཚོགས་སྒྲུབ་དང་པོ་བཅོ་ལྔ་ནི་ངེས་འབྱེད་ཆ་མཐུན་དང་པོ་གསུམ་ལ་ལྟོབསྡོ་རྣེས་མཐོང་་་་་ལམ་ལ་མངོན་སུམ་དུ་སྦྱོར་བ་ཆོས་མཆོག་ཆེན་པའི་ངོ་བོ་ཉིད་ཀྱི་སྒྲུབ་པའི་བདག་ཉིད་ཡིན་པའི་ཕྱིར་དང་། ས་རབ་དགའ་དང་མཐོང་སྤང་གཉེན་པའི་ཚོགས་སྒྲུབ་ནི་མཐོང་ལམ་གྱི་ངོ་བོ་ཉིད་ཀྱི་སྒྲུབ་པའི་བདག་ཉིད་ཡིན།ས་ལྷག་མ་དགུ་དང་སྒོམ་སྤོང་གཉེན་པོའི་ཚོགས་སྒྲུབ་ནི་སྒོམ་ལམ་གྱི་ངོ་བོ་ཉིད་ཀྱི་སྒྲུབ་པའི་བདག་ཉིད་ཡིན་པའི་ཕྱིར། ངེས་འབྱུང་སྒྲུབ་པ་ནི་དག་པ་ས་ན་ཡོད་དེ། དེ་ཁྱད་པར་གྱི་ལམ་གྱི་སྒྲུབ་པའི་བདག་ཉིད་ཡིན་པའི་ཕྱིར་།་ ཡ་མཐའ་སྒྲུབ་པ་བཞི་ཀ་རྒྱུན་མཐའ་ན་ཡོད་དོ། །གཉིས་པ་སོ་སོར་བཤད་པ་ནི། གོ་ཆའི་སྒྲུབ་པའི་མཚན་ཉིད། ཁྱད་པར་བཞི་ལྡན་གང་ཞིག །གོ་ཆའི་བརྩོན་འགྲུས་གཙོ་བོར་གྱུར་པ། དབྱེ་ན།ཕར་ཕྱིན་དྲུག་གི་གོ་ཆའི་སྒྲུབ་པ་དྲུག་དང་། དྲུག་པོ་རེ་རེ་ལ་ཡང་དྲུག་དྲུག་གིས་གོ་ཆའི་སྒྲུབ་པ་སོ་དྲུག་གོ །དེ་རྣམས་གང་ན། སྦྱིན་པའི་ཕར་ཕྱིན་གྱི་གོ་ཆའི་སྒྲུབ་པའི་མཚན་ཉིད། གང་ཞིག །གཙོ་བོར་གྱུར་པའི་གོ་ཆའི་བརྩོན་འགྱུས་ཀྱིས་གཙོ་བོར་སྦྱིན་པའི་ཕར་ཕྱིན་ཕར་ཕྱིན་དྲུག་ལྡན་དུ་ཉམས་སུ་ལེན་པར་བྱེད་པ། དེ་གང་ན། སྦྱིན་པ་གཏོང་བར་བྱེད་དོ། །གང་གི་ས་ན་བྱང་སེམས་ཆེན་པོས་སོ། །ཇི་ལྟར་ན་༔ན་པའི་་་་་་་

༄༅། །ཕར་ཕྱིན་ལ་སྤྱོད་པ་ན་ཆོས་དང་ཟང་ཟིང་དང་མི་འཇིགས་པའི་སྙིན་པ་སྨིན་པར་བྱེད་པ་སྦྱིན་པའི་སྦྱིན་པ། མི་མཐུན་ཕྱོགས་ཀྱིས་མི་ཕིགས་པའི་ཆ་ནས་སྦྱིན་པའི་གོ་ཆ། དེ་བཞིན་དུ་ཕྱི་མ་རྣམས་ལ་ཡང་་་་་་མཛོད་།་ སྦྱིན་པའི་ཕར་ཕྱིན་གྱི་སྦྱིན་པའི་གོ་ཆའི་སྒྲུབ་པ་ནི། གང་ཞིག ༤ །གརྩོ་བོར་གོ་ཆའི་བརྩོན་འགྲུས་ཀྱིས་གཙོ་བོར་སྦྱིན་པའི་ཕར་ཕྱིན་གྱི་སྦྱིན་པ་ཉམས་སུ་ལེན་པར་བྱེད་པ། དེ་བཞིན་དུ་ཕྱི་མ་ལྔ་ལ་ཡང་་་་་་་མཛོད་།་ སྦྱིན་པའི་ཕར་ཕྱིན་ལ་སྤྱོད་པ་ན་ཉན་རང་གིས་ཡིད་ལ་བྱེད་པ་སྤོང་བ་སྦྱིན་པའི་ཚུལ་ཁྲིམས་ཀྱི་གོ་ཆ་དང་། དེ་ལ་སྤྱོད་པ་ན་སློང་མོ་པའི་སྐྱེ་བོ་ཐམས་ཅད་ཀྱིས་མི་སྙན་པར་སྨྲ་བ་ཉིད་བཟོད་པ་སྦྱིན་པའི་བཟོད་པ།དེ་ལ་སྤྱོད་པ་ན་དགེ་བ་གོང་ནས་གོང་དུ་མངོན་པར་འཕེལ་བར་བྱ་བའི་ཕྱིར་འདུན་པ་བསྐྱེད་པ་སྤྱིན་པའི་བརྩོན་འགྲུས། དེ་ལ་སྤྱོད་པ་ན་ཐེག་པ་གཞན་ཉན་རང་གི་ཐེག་པ་འདོད་པ་དང་མ་འདྲེས་པའི་སེམས་རྩེ་གཅིག་པ་་་་་ཉིད་ཀྱིས་དགེ་བ་རྫོགས་པའི་བྱང་ཆུབ་ཏུ་བསྔོ་བ་སྦྱིན་པའི་བསམ་གཏན། དེ་ལ་སྤྱོད་པ་ན་སྦྱིན་པར་བྱ་བ་དང་། སྦྱིན་པ་པོ་དང་། ལེན་པ་པོ་སྟེ་འཁོར་གསུམ་མི་དམིགས་པར་རྟོགས་པ་སྦྱིན་པའི་ཕར་ཕྱིན་གྱི་ཤེས་་་་་་་རབ་ཀྱི་ཕར་ཕྱིན་ཏེ། ཕར་ཕྱིན་དྲུག་དང་གོ་ཆ་དྲུག་གི་སྒོ་ནས་གོ་རིམ་བཞིན་དུ་སྦྱིན་པ་གཏོང་བ་བྱེད་དོ། །ཕར་ཕྱིན་ཐམས་ཅད་ལ་སྦྱོར་མཛོད། ཕར་ཕྱིན་ནི་མོས་པ་དང་དེ་ཁོ་ན་ཉིད་ཡིད་བྱེད་གང་རུང་གི་སྒོ་ནས་་་་་་་

འཁོར་གསུམ་དུ་མི་རྟོགས་པའོ། །དེ་བཞིན་དུ་ཚུལ་ཁྲིམས་སྲུང་བར་བྱེད། བཟོད་པ་རྫོགས་པར་བྱེད། བརྩོན་འགྲུས་རྩོམ་པར་བྱེད། བསམ་གཏན་སྒྲུབ་པར་བྱེད། ཤེས་རབ་སྒོམ་པར་བྱེད་དོ། །སྤྱིར་སྤྱིན་པ་ཚུལ་ཁྲིམས་བཟོད་པ་བརྩོན་འགྲུས་བསམ་གཏན་ཤེས་རབ་ཀྱི་ཕར་ཕྱིན་ཙམ་གྱི་མཚན་ཉིད། དོན་རྣམས་གཏོང་བ་ཆོས་བཞི་ལྡན། སྤང་པའི་སེམས་པ། རྣམ་པར་མི་འཚེ་བ། དགེ་བ་ལ་སྤྲོ་བ། སེམས་རྩེ་གཅིག་ཏུ་གནས་པ། ཆོས་རབ་ཏུ་རྣམ་འབྱེད་ཆོས་བཞི་ལྡན། ཆོས་བཞི་ནི། མི་མཐུན་ཕྱོགས་ཉམས་པར་བྱེད་པ། མི་རྟོག་ཡེ་ཤེས་དང་ལྡན་པ། འདོད་པ་རྫོགས་པར་བྱེད་པ། སེམས་ཅན་རྣམས་སྐལ་བ་དང་འཚམ་་་པར་ཐེག་པ་གསུམ་ལ་སྦྱོར་བས་སེམས་ཅན་སྨིན་པར་བྱེད་པ་གསུམ་མོ། །གསུམ་པ་བསྡུས་ཏེ་བསྟན་པ་ནི། གོང་དུ་བསྟན་པ་དེ་ལྟར་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་པོ་དེ་དག་སོ་སོར་སྦྱིན་པ་ལ་སོགས་པ་་་རྣམ་པ་དྲུག་ཏུ་བསྡས་པས་ན་གོ་ཆའི་སྒྲབ་པ་གང་ཡིན་པ་དེ་དྲག་ཚན་དྲག་གི་སྒོ་ནས་མདོ་ཇི་བཞིན་བྱམས་པས་བཤད་དོ། །འོ་ན་དྲུག་ཚན་དྲུག་ཡོད་པས་སུམ་ཅུ་རྩ་དྲུག་ཡིན་པའི་ཕྱིར། གོ་ཆའི་སྒྲུབ་པ་དྲུག་ཏུ་འདུ་བ་མི་་་འཐད་དོ་ཞེ་ན། ར་དྲུག་ཚན་དྲུག་གིས་༄ཀྱིམ་ཅུ་རྩ་དྲུག་ཡིན་རྨེདེ་དེ་ལྟ་རྣོའང་གོ་ཆའི་སྒྲུབ་པ་དྲུག་ཏུ་མ་འདུས་པའི་སྐྱོན་མེད་དེ། འདི་ལྟར་ཤེས་བྱ་ཆོས་ཅན། གོ་ཆའི་སྒྲུབ་པ་དྲུག་ཏུ་འདུས་ཏེ། སྦྱིན་པའི་ཕར་ཕྱིན་དྲུག་་་་

༄༅། །ཆོས་སྦྱིན་པར་མཐུན། སྦྱིན་པའི་གོ་ཆ་དྲུག་སྦྱིན་པའི་གོ་ཆར་མཐུན་པའི་ཕྱིར། དེ་བཞིན་དུ་གཞན་ཕར་ཕྱིན་ལྔ་ཡང་ངོ་། །གཉིས་པ་འཇུག་སྒྲུབ་ནི། བསམ་གཏན་གཟུགས་མེད་སྦྱིན་སོགས་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་གསུམ་ལས་མཚམས་སྦྱར་བ་ནི། ཤེས་བྱ་ཆོས་ཅན། གོ་སྒྲུབ་བཤད་ནས་དེའི་རྗེས་སུ་གཉིས་པ་འཇུག་སྒྲུབ་བསྟན་པ་ལ་རྒྱུ་མཚན་ཡོད་དེ། གོང་དུ་བསྟན་པ་དེ་ལྟར་་་རྣམ་མཁྱེན་ཡིད་བྱེད་དང་ལྡན་པས་ཕར་ཕྱིན་རྣམས་མཚན་མར་མི་དམིགས་པའི་གོ་ཆ་བགོས་པ་ལས་རང་འབྲས་ཐེག་ཆེན་ལ་འཇུག་པ་འབྱུང་བས་སོ། །ཚིག་དོན་འབྱེད་པ་ནི། འཇུག་སྒྲུབ་ཀྱི་མཚན་ཉིད། གང་ཞིག །ཐེག་ཆེན་གྱི་ཆོས་མཐའ་དག་ཡང་དག་པར་གནས་པ་སྟེ་མི་དམིགས་པའི་ཚུལ་གྱིས་བགྲོད་པར་བྱེད་པའི་སྦྱོར་བའི་བརྩོན་འགྲུས་གཙོ་བོར་གྱུར་པ། དབྱེ་ན་བསམ་གཏན་དང་གཟུགས་མེད་པའི་སྙོམས་འཇུག་ལ་འཇུག་པའི་སྒྲུབ་པའི་མཚན་ཉིད། གང་ཞིག །ཐེག་ཆེན་གྱི་བསམ་གཏན་དང་། གཟུགས་མེད་པའི་སྙོམས་འཇུག་མཐའ་དག་མི་དམིགས་པའི་ཚུལ་གྱིས་བགྲོད་པར་བྱེད་པའི་སྦྱོར་བའི་བརྩོན་འགྲུས་གཙོ་བོར་གྱུར་པ། སྦྱིན་་་་་་སོགས་ལ་འཇུག་པའི་སྒྲུབ་པའི་མཚན་ཉིད། གང་ཞིག །ཐེག་ཆེན་གྱི་སྤྱིན་སོགས་ཕར་ཕྱིན་དྲུག་པོ་མཐའ་དག་སོགས་སྔར་བཞིན་ནོ། །འཕགས་ལམ་ལ་འཇུག་པའི་སྒྲུབ་པའི་མཚན་ཉིད། གང་ཞིག །ཐེག་ཆེན་་་

གྱི་མཐོང་ལམ་སོགས་མཐའ་དག་མི་དམིགས་པའི་ཚུལ་གྱིས་བགྲོད་པར་བྱེད་པའི་སྦྱོར་བའི་བརྩོན་འགྲུས་གཙོ་བོར་གྱུར་པ། དེའི་ཡུལ་ལམ་ནི་ཐེག་ཆེན་གྱི་མཐོང་ལམ་དང་། ས་བདུན་པ་མན་ཆད་ཀྱི་སྒོམ་ལམ་དང་།འབད་རྩོལ་གྱི་མཚན་མ་ཞི་བས་མི་སློབ་ལམ་ས་བརྒྱད་པ་དང་། ཁྱད་པར་གྱི་ལམ་ས་དགུ་པ་དང་བཅུ་པ་ཞེས་འབུམ་པས་གསུངས། ཨ་བྷཱ་ཡས་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་གྱིས་བསྐོར་བའི་མཐོང་བ་་་་་་་དང་སྒོམ་པ་དང་ཁྱད་པར་དང་། མི་སློབ་པའི་ལམ་ལ། མི་སློབ་པ་ནི་རྫོགས་པའི་སངས་རྒྱས་ཏེ་བགྲོད་པར་བྱ་བས་ན་ལམ་མོ་ཞེས་གསུངས་པས། སྒོམ་ལམ་ས་བདུན་པ་མན། ཁྱད་པར་ལམ་དག་པས་གསུམ།མི་སློབ་ལམ་རྫོགས་པའི་སངས་རྒྱས་ལ་བཞེད་དོ། །བྱམས་སོགས་ལ་འཇུག་པའི་སྒྲུབ་པའི་མཚན་ཉིད། གང་ཞིག །ཐེག་ཆེན་གྱི་ཚད་མེད་བཞི་པོ་མཐའ་དག་མི་དམིགས་པའི་ཚུལ་གྱིས་སོགས་སྔར་བཞིན་ནོ། །ཡུལ་ཚད་མེད་བཞི་ལ་ཚད་མེད་པའི་ངོ་བོ། སེམས་ཅན་ཚད་མེད་པ་ལ་དམིགས་པའི་བརྩེ་བ་གང་ཞིག །ཆོས་བཞི་ལྡན། ཆོས་བཞི་ནི་མི་མཐུན་ཕྱོགས་སྤོང་བ། མི་རྟོག་ཡེ་ཤེས་དང་ལྡན་པ། དམིགས་པ་སེམས་་ཅན་དང་ཆོས་དང་དམིགས་པ་མེད་པ་ལ་འཇུག་པ། བྱེད་ལས་སེམས་ཅན་སྨིན་པར་བྱེད་པའོ། །དབྱེ་ན། བྱམས་པ་དང་། སྙིང་རྗེ་དང་། དགའ་བ་དང་། བཏང་སྙོམས་ཚད་མེད་བཞིའི་ངོ་བོ་ནི་རིམ་པ་བཞིན་་

༄༅། །དུ་།་ བསམ་གཏན་གྱི་དངོས་གཞིའི་སེམས་ལ་བརྟེན་ནས་སེམས་ཅན་ཚད་མེད་པ་བདེ་བ་དང་ཕྲད་པའི་དང་། སྡུག་བསྔལ་དང་བྲལ་བའི་དང་། བདེ་བ་དང་མི་བྲལ་བའི་དང་། སེམས་ཅན་ཚད་མེད་་པ་ལ་ཕན་པའི་བསམ་པ་ཡང་དག་པར་འབྱོར་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ། མི་དམིགས་པ་དང་ལྡན་པ་ལ་འཇུག་པའི་སྒྲུབ་པའི་མཚན་ཉིད། གང་ཞིག །ཐེག་ཆེན་གྱི་རྣམ་པར་མི་རྟོག་་པའི་ཡེ་ཤེས་མཐའ་དག་སོགས་སྔར་བཞིན་ནོ། །ཡུལ་མི་དམིགས་པ་དང་ལྡན་པ་ནི་རྣམ་པར་མི་རྟོག་པའི་ཡེ་ཤེས་སོ། །འཁོར་གསུམ་རྣམ་དག་ལ་འཇུག་པའི་སྒྲུབ་པའི་མཚན་ཉིད། གང་ཞིག །ཐེག་ཆེན་གྱི་འཁོར་གསུམ་རྣམ་དག་མཐའ་དག་སོགས་སྔར་བཞིན་ནོ། །ཡུལ་འཁོར་གསུམ་རྣམ་དག་ནི་དངོས་པོ་ཐམས་ཅད་ལས། བྱ་བ། བྱེད་པོ་གསུམ་དུ་མི་དམིགས་པས་ན་འཁོར་གསུམ་རྣམ་པར་དག་པའོ། །ཆེད་དུ་བྱ་བ་ལ་་་་་་འཇུག་པའི་སྒྲུབ་པའི་མཚན་ཉིད། གང་ཞིག །ཐེག་ཆེན་གྱི་སྒོམ་པའི་དོན་གཞིག་པའི་ཆེད་དུ་བྱ་བ་མཐའ་དག་སོགས་སྔར་བཞིན་ནོ། །ཡུལ་ཆེད་དུ་བྱ་བ་ཆེན་པོ་གསུམ་ལ་སློབ་དཔོན་བཞེད་དོ། །མངོན་པར་ཤེས་་་པ་ལ་འཇུག་པའི་སྒྲུབ་པའི་མཚན་ཉིད། གང་ཞིག །ཐེག་ཆེན་གྱི་མངོན་ཤེས་དྲུག་པོ་མཐའ་དེག་སོགས་སྔར་བཞིན་ནོ། །རྣམ་པ་ཀུན་མཁྱེན་པའི་ཚུལ་ལ་འཇུག་པའི་སྒྲུབ་པའི་མཚན་ཉིད། གང་ཞིག །རྣམ་པ་་་་་་

ཐམས་ཅད་མཁྱེན་པ་ཉིད་ལ་དམིགས་ཏེ་མི་དམིགས་པའི་ཚུལ་གྱིས་བགྲོད་པར་བྱེད་པའི་སྦྱོར་བའི་བརྩོན་འགྱུས་གཙོ་བོར་གྱུར་པ་སྟེ་རྣམ་པ་དགུའོ། །འབྱེད་པའི་རྒྱུ་མཚན་ཡུལ་ཐེག་ཆེན་གྱི་ཆོས་དགུ་ཡོད་པས་སོ། །འཇུག་ཡུལ་ཐེག་ཆེན་གྱི་མཚན་ཉིད། བགྲོད་པ་གང་ཞིག །ཆེན་པོ་བདུན་ལྡན། ཆེན་པོ་བདུན་ནི། ཇུགསུང་རབ་ཡན་ལག་བཅུ་གཉིས་ལ་དམིགས་པས་དམིགས་པ་ཆེན་པོ། རང་གཞན་གྱི་དོན་གཉིས་སྒྲུབ་པས་་་་སྒྲུབ་པ་ཆེན་པོ། རྣམ་མཁྱེན་ཡིད་ལ་བྱེད་པས་བདག་མེད་གཉིས་རྟོགས་པས་ཡེ་ཤེས་ཆེན་པོ། བསྐལ་པ་གྲངས་མེད་གསུམ་དུ་གུས་སྦྱོར་དང་རྟག་སྦྱོར་གྱི་བརྩོན་འགྲུས་བརྩམས་པས་རྩོམ་པ་ཆེན་པོ། གཞན་དོན་དུ་་་་འཁོར་བར་གནས་ཀྱང་དེའི་སྐྱོན་གྱིས་མི་གོས་པས་ཐབས་མཁས་པ་ཆེན་པོ། སྟོབས་བཅུ་སོགས་ཡང་དག་པར་འགྲུབ་པས་ཡང་དག་པར་འགྲུབ་པ་ཆེན་པོ། ཡང་དང་ཡང་དུ་བྱང་ཆུབ་པ་དང་མྱ་ངན་ལས་འདས་པ་ཆེན་་་་་པོ་སྟོན་པས་ཕྲིན་ལས་ཆེན་པོའོ། །དབྱེ་ན་རྒྱུའི་ཐེག་ཆེན་གྱི་མཚན་ཉིད། བགྲོད་པར་བྱེད་པ་གང་ཞིག །ཆེན་པོ་བདུན་ལྡན། འབྲས་བུའི་ཐེག་ཆེན་གྱི་མཚན་ཉིད། ཆེན་པོ་བདུན་ལྡན་གང་ཞིག །བགྲོད་བྱ་་་་་་མཐར་ཐུག །འདིར་བསྟན་གྱི་ཐེག་ཆེན་དང་པོ་བརྒྱད་རྒྱུའི་ཐེག་ཆེན། ཕྱི་མ་འབྲས་བུའི་ཐེག་ཆེན་ཡིན་ནོ། །གསུམ་པ་འཇུག་སྒྲུབ་དགུའི་གོ་རིམ་ནི་རྟོགས་པའི་གོ་རིམ་མོ། །གསུམ་པ་ཚོགས་སྒྲུབ་ལ་སྤྱིར་བསྟན་པ་་

༄༅། །དང་བྱེ་བྲག་ཏུ་བཤད་པ་གཉིས་ལས། དང་པོ་ནི། བརྩེ་དང་སྦྱིན་པ་ལ་སོགས་པ་དྲག །ཅེས་བྱ་བ་ལ་སོགས་པས་གསུངས་ཏེ། འདི་ལ་བཞི་ལས་མཚམས་སྦྱར་བ་ནི། ཤེས་བྱ་ཆོས་ཅན།འཇུག་སྒྲུབ་བསྟན་ནས་དེའི་རྗེས་སུ་གསུམ་པ་ཚོགས་སྒྲུབ་བསྟན་པ་ལ་རྒྱུ་མཚན་ཡོད་དེ། གོང་དུ་བསྟེན་པ་དེ་ལྟར་ཐེག་ཆེན་ལ་འཇུག་པ་བྱས་པ་ལ་རང་འབྲས་ཚོགས་སྐྱེ་བས་སོ། །གཉིས་པ་ངོ་བོ་ནི། ཁྱད་པར་བཞི་་་ལྡན་གང་ཞིག །རང་གི་དངོས་འབྲས་གནས་སྐབས་དང་མཐར་ཐུག་གི་བྱང་ཆུབ་ཆེན་པོ་གང་རུང་དངོས་སུ་འབྱིན་པའི་བྱ་བ་ནི་ཚོགས་སྒྲུབ་ཀྱི་མཚན་ཉིད་ཡིན་པས་དེ་དབྱེ་གཞི་དབྱེ་ངོ་རྣམ་པ་བཅུ་བདུན་ནོ། །འབྱེད་པའི་་རྒྱུ་མཚན་སྙིང་རྗེ་ལ་སོགས་པ་ཚོགས་བཅུ་བདུན་ཡོད་པ་ཡིན་པས་སོ། །ངག་དོན། ཤེས་བྱ་ཆོས་ཅན། ཚོགས་སྒྲུབ་བཅུ་བདུན་དུ་འབྱེད་པ་ལ་རྒྱུ་མཚན་ཡོད་དེ། སྙིང་རྗེ་ལ་སོགས་པའི་ཚོགས་བཅུ་བདུན་ཡོད་པས་་་སོ་།་ །དེ་རྣམས་གང་ཞེ་ན། སྒྲུབ་པར་བྱེད་དོ། །གང་ན་ཐེག་ཆེན་གྱི་དོན་བྱང་ཆུབ་ཆེན་པོ་མཐའ་དག་གོ །ཇི་ལྟར་ན། ཀུན་རྫོབ་ཀྱི་བདེན་པ་ལས་མི་འདའ་བར་སྣང་ལ་རང་བཞིན་མ་གྲུབ་པ་སྣ་མ་ལྟ་བུའི་ཚུལ་་་་དུའོ་།་ །གང་གི་སྒོ་ནས་ན། སྙིང་རྗེ་ལ་སོགས་པ་རྣམས་བདེན་པར་མི་དམིགས་པར་རྟོགས་པའི་སྒོ་ནས་སོ། །གང་གིས་ན་བྱང་སེམས་ཆེན་པོ་རྣམས་ཀྱིས་སོ། །དེས་ན། བརྩེ་བ་སྙིང་རྗེ་ཆེན་པོའི་ཚོགས་སྒྲུབ་ཀྱི་་་

མཚན་ཉིད། གང་ཞིག །སྙིང་རྗེ་ཆེན་པོའི་ཚོགས་མི་དམིགས་པར་ཉམས་སུ་བླངས་པའི་སྒོ་ནས་རང་གི་དངོས་འབྲས་གནས་སྐབས་དང་མཐར་ཐུག་གི་བྱང་ཆུབ་ཆེན་པོ་གང་རུང་དངོས་སུ་འབྱིན་པའི་བྱ་བ། སྤྱིན་པ་་་་་་དང་ལ་སོགས་པ་ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་གཏན་དང་། ཤེས་རབ་ཀྱི་ཚོགས་ཀྱི་སྒྲུབ་པའི་མཚན་ཉིད། གང་ཞིག །སྦྱིན་པ་དང་། ཚུལ་ཁྲིམས་ངང་། བཟོད་པ་་་་་་་དང་་།་ བརྩོན་འགྲུས་དང་། བསམ་གཏན་དང་། ཤེས་རབ་ཀྱི་ཚོགས་མི་དམིགས་པར་སོགས་འདྲ། ཞི་གནས་དང་། ལྷག་མཐོང་དང་། ཟུང་དུ་འབྲེལ་བའི་ལམ་དང་། ཐབས་མཁས་པ་དང་། ཡེ་ཤེས་་་དང་་།་ བསོད་ནམས་དང་། ལམ་གྱི་ཚོགས་སྒྲུབ་ཀྱི་མཚན་ཉིད། གང་ཞིག །ཞི་གནས་ཏིང་ངེ་འཛིན་དང་། ལྷག་མཐོང་ཤེས་རབ་དང་། ཐབས་ཤེས་ཟུང་དུ་འབྲེལ་བའི་ལམ་དང་། སེམས་བསྐྱེད་དང་།ཤེས་རབ་དང་། བསྔོ་བ་གསུམ་དང་བཅས་པའི་ཐབས་མཁས་པ་དང་། སྟོང་ཉིད་རྟོགས་པའི་ཡེ་ཤེས་དང་། ཏིང་ངེ་འཛིན་བསྒོམས་པ་ལས་བྱུང་བའི་བསོད་ནམས་དང་། མཐོང་བ་ལ་སོགས་པའི་ལམ་གྱི་ཚོགས་མི་དམིགས་པར་སོགས་འདྲ། གཟུངས་ཀྱི་ཚོགས་སྒྲུབ་ཀྱི་མཚན་ཉིད། གང་ཞིག །གཟུངས་ཀྱི་ཚོགས་མི་དམིགས་པར་སོགས་འདྲ། དེའི་ཡུལ་གཟུངས་ཀྱི་ཚོགས་ལ། གཟུངས་ཀྱི་མཚན་ཉིད། ཁོང་དུ་ཆུད་པའི་་་

༄༅། །ཆོས་རྣམས་མི་བརྗེད་པར་འཛིན་ནུས་པའི་དྲན་པ་དང་ཤེས་རབ་མཚུངས་ལྡན་དང་བཅས་པ། དབྱེ་ན། ཚིག་གི་གཟུངས། སོགས་པ་དོན་གྱི་གཟུངས། བཟོད་པའི་གཟུངས། གསང་སྔགས་ཀྱི་་་་་་་གཟུངས་དང་བཞི། ཚིག་གི་གཟུངས་ཀྱི་མཚན་ཉིད། སངས་རྒྱས་ཀྱིས་གསུངས་པའི་ཆོས་ཀྱི་མིང་ཚིག་ཡི་གེའི་ཚོགས་རྣམས་མི་བརྗེད་པར་འཛིན་ནུས་པའི་དྲན་པ་དང་ཤེས་རབ་མཚུངས་ལྡན་དང་བཅས་པ། དོན་གྱི་་་་གཟུངས་ཀྱི་མཚན་ཉིད། སངས་རྒྱས་ཀྱིས་གསུངས་པའི་ཆོས་ཀྱི་དོན་མི་བརྗེད་པར་འཛིན་ནུས་པའི་དྲན་པ་དང་ཤེས་རབ་མཚུངས་ལྡན་དང་བཅས་པ། དེ་གཉིས་ལ་དབྱེ་ན། སྔོན་གྱི་ལས་ཀྱི་རྣམ་པར་སྨིན་པ་ལས་་་་་་་བྱུང་བའི་ཚིག་དང་དོན་གྱི་གཟུངས། ཚེ་འདིར་ཐོས་པ་གོམས་པ་ལས་བྱུང་བའི་ཚིག་དང་དོན་གྱི་གཟུངས། ཏིང་ངེ་འཛིན་ལས་བྱུང་བའི་ཚིག་དང་དོན་གྱི་གཟུངས་གསུམ། དང་པོ་གཉིས་ཆུང་ངུ་ཡིན་ལ། གསུམ་པ་་་ཆེན་པོ་ཡིན་ནོ། །ཆེན་པོ་ལ་ཡང་ས་ལ་མ་ཞུགས་པ་ཚོགས་སྦྱོར་བའི་ནི་ཆུང་ངུ་། ས་ལ་ཞུགས་པ་ས་དང་པོ་ནས་བདུན་པའི་བར་འབྲིང་པོ། ས་བརྒྱད་པ་ཡན་ཆད་ཆེན་པོ་ཡིན་ནོ། །བཟོད་པའི་གཟུངས་ཀྱི་མཚན་་་་་་ཉིད་།་ ཆོས་ཐམས་ཅད་རང་བཞིན་གྱིས་སྐྱེ་བ་མེད་པ་ལ་བཟོད་པ་མི་བརྗེད་པའི་དྲན་པ་དང་ཤེས་རབ་མཚུངས་ལྡན་དང་བཅས་པ། གསང་སྔགས་ཀྱི་གཟུངས་ཀྱི་མཚན་ཉིད། གསང་སྔགས་ཀྱི་ཡི་གེ་རྣམས་ཇི་ལྟར་་་་་་་

འདོད་པ་བཞིན་བྱིན་གྱིས་རློབ་པར་ནུས་པའི་སྟོང་ཉིད་སྙིང་རྗེའི་སྙིང་པོ་ཅན་གྱི་ཡེ་ཤེས་དྲན་པ་དང་ཤེས་རབ་མཚུངས་ལྡན་དང་བཅས་པ། ས་མཚམས་དང་པོ་གཉིས་དབྱེ་བས་ཤེས་ལ། གསུམ་པ་ཐེག་ཆེན་གྱི་དྲོད་ནས་་་ཡོད་།་ བཞི་པ་ས་དང་པོ་ནས་ཡོད་དོ། །སའི་ཚོགས་སྒྲུབ་ཀྱི་མཚན་ཉིད། གང་ཞིག །སའི་ཚོགས་མི་དམིགས་པར་སོགས་འདྲ། དེའི་ཡུལ་ས་བཅུ་ནི་འོག་ནས་འཆད་དོ། །གཉེན་པོ་ཚོགས་སྒྲུབ་ཀྱི་མཚན་ཉིད།གང་ཞིག །གཉེན་པོའི་ཚོགས་མ་དམིགས་པར་སོགས་འདྲ། གསུམ་པ་ཚོགས་སུ་འཇོག་པའི་རྒྱུ་མཚན་ནི། འདིར་དངོས་སུ་བསྟན་པའི་སྙིང་རྗེ་ལ་སོགས་པ་བཅུ་བདུན་པོ་འདི་ཆོས་ཅན། ཚོགས་ཡིན་ཏེ། ཁྱོད་་་་ཀྱིས་ཡང་དག་པར་འགྲུབ་པའི་ངོ་བོ་བྱང་ཆུབ་ཆེན་པོ་འབྱིན་པར་བྱེད་པའི་ཕྱིར། བཞི་པ་གོ་རིམ་ནི། སྙིང་རྗེ་ནས། གཉེན་པོའི་ཚོགས་ཀྱི་བར་བཅུ་བདུན་པོ་ལ་ལ་དོན་གྱི་རིམ་པ། ལ་ལ་བཤད་པའི་རིམ་པའི་སྒོ་་་་་ནས་བསྟན་པ་འདི་ནི་ཚོགས་ཀྱི་སྒྲུབ་པའི་རིམ་པ་ཡིན་པར་རྗེས་འཇུག་གི་གདུལ་བྱ་རྣམས་ཀྱིས་ཤེས་པར་བྱའོ། །གཉིས་པ་བྱེ་བྲག་ཏུ་བཤད་པ་ལ་གསུམ་ལས། ཡེ་ཤེས་ཀྱི་ཚོགས་བྱེ་བྲག་ཏུ་བཤད་པ་ལ། ཡུལ་ཅན་་་ཡེ་ཤེས་ཀྱི་ཚོགས་དང་། ཡུལ་སྟོང་ཉིད་ཉི་ཤུ་གཉིས་ལས། དང་པོ་ནི། ཚོགས་སྒྲུབ་བཅུ་བདུན་ཡོད་ལ་དེ་ལ་དེའི་ནང་ནས་ཡེ་ཤེས་ཀྱི་ཚོགས་བྱེ་བྲག་ཏུ་འཆད་པ་ལ། སྟོང་ཉིད་རྟོགས་པའི་ཡེ་ཤེས་དབྱེ་གཞི།

༄༅། །དབྱེ་ངོ་ནང་སྟོང་པ་ཉིད་རྟོགས་པའི་ཡེ་ཤེས་ནས་གཞན་གྱི་ངོ་བོ་སྟོང་པ་ཉིད་རྟོགས་པའི་ཡེ་ཤེས་ཀྱི་བར་རྣམ་པ་ཉི་ཤུའོ། །འབྱེད་པའི་རྒྱུ་མཚན་ཡུལ་སྟོང་ཉི་ཤུ་ཡོད་པའི་བྱེ་བྲག་གིས་སོ། །ཡེ་ཤེས་ཚོགས་་་་ཀྱི་ས་མཚམས་ནི། ཐེག་ཆེན་གྱི་ཚོགས་ལམ་དུ་སྟོང་ཉིད་ཉི་ཤུ་པོ་ཐོས་བསམ་གྱི་སྒོ་ནས་རྟོགས། དེའི་སྦྱོར་ལམ་དུ་སྒོམ་བྱུང་གསལ་སྣང་དང་བཅས་པས་རྟོགས། མཐོང་སྒོམ་མི་སློབ་ལམ་དུ་མངོན་སུམ་དུ་རྟོགས་པས།རྣམ་པར་མི་རྟོག་པའི་ཡེ་ཤེས་རྣལ་མ་ནི་མཐོང་ལམ་ནས་ཡོད་དོ། །ངག་དོན། ཐེག་ཆེན་མཐོང་ལམ་པའི་རྒྱུད་ཀྱི་ནང་སྟོང་པ་ཉིད་རྟོགས་པའི་ཡེ་ཤེས་ཆོས་ཅན། ཚོགས་ཡིན་ཏེ། རང་འབྲས་བྱང་ཆུབ་ཆེན་པོ་འབྱིན་པར་བྱེད་པའི་ཕྱིར་དང་དེས་འགྲེའོ། །ཤེས་བྱ་ཆོས་ཅན། ཡེ་ཤེས་ཀྱི་ཚོགས་ལ་ཉི་ཤུར་འབྱེད་པའི་རྒྱུ་མཚན་ཡོད་དེ། ཡུལ་སྟོང་ཉིད་ཉི་ཤུ་ཡོད་པའི་བྱེ་བྲག་གིས་སོ། །གཉིས་པ་ནི། ཆོས་ཅན་ཉི་ཤུ་ལ་ཞེན་པ་་་་་་་དགག་པའི་ཕྱིར། སྟོང་ཉིད་ཉི་ཤུ་གསུངས་ན། ཆོས་ཅན་ཉི་ཤུ་ནི་གང་། སྟོང་ཉིད་ཉི་ཤུའི་ངོ་བོ་ནི་ཅི་ཞེ་ན། ཆོས་ཅན་ཉི་ཤུ་དང་། སྟོང་ཉིད་ཉི་ཤུ་པོ་ཡེ་ཤེས་ཀྱི་ཚོགས་འཆད་པའི་སྐབས་སུ་འདིར་ཚིགས་སུ་བཅད་ནས་སྨྲས་པ། མིག་སོགས་ནང་གི་སྐྱེ་མཆེད་དྲུག་ནི་ནང་གི་ཆོས་ཡིན་ལ། དེ་དེ་ཁོ་ནར་སྐྱེ་འགག་མེད་པའི་ཕྱིར་དེ་དེ་ཁོ་ནར་རང་གི་ངོ་བོས་སྟོང་པ་ནི་ནང་སྟོང་པ་ཉིད་ཡིན་ནོ། །ངག་དོན་ནི། མིག་སོགས་ནང་གི་་་་་་

དབང་པོ་དྲུག་ཆོས་ཅན། དེ་ཁོ་ནར་རང་གི་ངོ་པོས་སྟོང་པ་ཡིན་ཏེ། དེ་ཁོ་ནར་སྐྱེ་འགག་མེད་པའི་ཕྱིར། དེས་འགྲེའོ། །གཟུགས་སོགས་ཡུལ་དྲུག་ནི་ཕྱིའི་ཆོས་ཡིན་ལ། དེ་དེ་ཁོ་ནར་སྐྱེ་འགག་དང་བྲལ་བའི་་་་་་་ཕྱིར་།་ དེ་དེ་ཁོ་ནར་རང་གི་ངོ་པོས་སྟོང་པ་ནི་ཕྱི་སྟོང་པ་ཉིད་ཡིན་ནོ། །ནང་གི་སྐྱེ་མཆེད་དྲུག་དང་ནི་ཕྱི་ནང་གཉིས་གའི་ཆོས་ཡིན། དེ་དེ་ཁོ་ནར་སོགས་འདྲ། ཆོས་ཐམས་ཅད་རང་བཞིན་མེད་པ་ནི་སྟོང་པ་ཉིད་ཡིན་་ལ་།་ དེ་དེ་ཁོ་ནར་སོགས་འདྲ། དེ་ལ་སྟོང་པའི་དངོས་པོར་ཞེན་པ་དགག་པའི་ཕྱིར། སྟོང་པ་ཉིད་སྟོང་པ་ཉིད་གསུངས་སོ། །ཕྱོགས་བཅུ་ནི་སེམས་ཅན་དང་སྣོད་ཀྱི་འཇིག་རྟེན་མ་ལུས་པ་ལ་ཁྱབ་ཅིང་། ཚད་དང་་་མུ་མེད་པས་ཆེན་པོ་ཡིན་ལ་སོགས་འདྲ། མྱ་ངན་ལས་འདས་པ་ནི་དགོས་པ་མཆོག་ཡིན་པས་དོན་དམ་པ་ཡིན་ལ་སོགས་ནས་འདྲ། ཁམས་གསུམ་ནི། རྒྱུ་རྐྱེན་ལས་སྐྱེས་པས་འདུས་བྱས་ཡིན་ལ་སོགས་ནས་འདྲ།དེ་ལས་ཅིག་ཤོས་སྐྱེ་འཇིག་དང་བྲལ་བ་ནི་འདུས་མ་བྱས་ཡིན་ལ་སོགས་ནས་འདྲ། གང་ལ་མཐའ་མེད་པ་ནི་མཐའ་ལས་འདས་པ་ཡིན་ལ་སོགས་ནས་འདྲ། འཁོར་བ་སྤྱི་ཙམ་པ་ནི་དང་པོ་དང་ཐ་མ་མིན་པས་ཐོག་མ་་་་་་་དང་ཐ་མ་མེད་པ་ཡིན་ལ་སོགས་ནས་འདྲ། དགེ་ཕྱོགས་སྤངས་པ་དང་བཏང་བ་མེད་པ་ནི་དོར་བ་མེད་པ་ཡིན་ལ་སོགས་འདྲ། ཆོས་རྣམས་ཀྱི་ངོ་བོ་སྤྲོས་བྲལ་ནི་འཕགས་པ་རྣམས་ཀྱིས་མ་བྱས་པའི་ངོ་བོ་ཡིན་པས་རང་་་་་་

༄༅། །བཞིན་ཡིན་ལ་སོགས་འདྲ། ཆོས་ཀུན་ནི་ཕུང་པོ་ལྔ་དང་སྐྱེ་མཆེད་བཅུ་གཉིས་སོགས་ཡིན་ལ་དེ་ཁོ་ནར་སྐྱེ་འགག་དང་བྲལ་བའི་ཕྱིར། དེ་དེ་ཁོ་ནར་རང་གི་ངོ་བོས་སྟོང་པ་ནི་ཆོས་ཐམས་ཅད་སྟོང་པ་ཉིད་་་་་་ཡིན་ནོ། །དང་པོར་སྐྱེ་བ། སོགས་པ་མཐར་འཇིག་པ། འདུས་བྱས་སྤྱིའི་མཚན་ཉིད་གཟུགས་ཀྱི་མཚན་ཉིད་གཟུགས་སུ་རུང་བ་ནས། རྣམ་མཁྱེན་མཚན་ཉིད་ཆོས་ཐམས་ཅད་རྣམ་པ་ཐམས་ཅད་དུ་མངོན་སུམ་དུ་་་་་རྟོགས་པ་རྣམས་ནི་རང་གི་མཚན་ཉིད་ཡིན་ལ་སོགས་ནས་འདྲ། འདས་མ་འོངས་ད་ལྟར་གསུམ་པོ་ནི་ཕན་ཚུན་གཅིག་ལ་གཅིག་མི་དམིགས་པས་མི་དམིགས་པ་ཡིན་ལ་སོགས་ནས་འདྲ། རྒྱུ་རྐྱེན་ལྡན་པ་ལས་བྱུང་བའི་་་་་ཆོས་རྣམས་ནི་རྟེན་འབྲེལ་ཡིན་པའི་ཕྱིར། བདེན་པའི་དངོས་པོ་མེད་པའི་ངོ་བོ་ཉིད་ཡིན་ལ། དེ་དེ་ཁོ་ནར་སྐྱེ་འགག་དང་བྲལ་བའི་ཕྱིར། དེ་དེ་ཁོ་ནར་རང་གི་ངོ་བོས་སྟོང་པ་ནི་དངོས་པོ་མེད་པའི་ངོ་བོ་ཉིད་སྟོང་པ་་་་་་་ཉིད་ཡིན་ནོ། །ཕུང་པོ་ལྔ་ནི་དངོས་པོ་མེད་པ་ལས་ཅིག་ཤོས་དངོས་པོ་ཡིན་ལ་སོགས་ནས་འདྲ། འདུས་མ་བྱས་ནམ་མཁའ་ལ་སོགས་པ་འདུས་མ་བྱས་རྣམས་ནི་དངོས་པོ་མེད་པ་ཡིན་ལ་ནས་འདྲ། ཆོས་རྣམས་ཀྱི་རང་བཞིན་སྟོང་པ་ཉིད་ནི་རྟོག་བྲལ་མ་འཁྲུལ་བའི་ཤེས་པས་མ་བྱས་པའི་རང་བཞིན་ཡིན་པས། རང་གི་ངོ་བོ་ཡིན་ལ་སོགས་འདྲ། ཆོས་རྣམས་ཀྱི་ཆོས་ཉིད་བྱེད་པ་པོ་གཞན་གྱིས་སྟོང་པ་ནི་ཚུ་རོལ་མཐོང་བ་ལས་གཞན་ཕ་་་་་

རོལ་གཟིགས་པའི་སྤྱོད་ཡུལ་ཡིན་པས་གཞན་གྱི་ངོ་བོ་ཡིན་ལ། དེ་དེ་ཁོ་ནར་སྐྱེ་འགག་དང་བྲལ་བའི་ཕྱིར། དེ་དེ་ཁོ་ནར་རང་གི་ངོ་བོས་སྟོང་པ་ནི་གཞན་གྱི་ངོ་བོ་སྟོང་པ་ཉིད་ཡིན་ནོ། །མདོར་ན། ཤེས་བྱ་ཆོས་་་་་་་ཅན་།་ སྟོང་ཉིད་ཉི་ཤུར་དབྱེར་རུང་སྟེ། ནང་གི་ཆོས་ནས་གཞན་གྱི་ངོ་བོའི་བར་ཆོས་ཅན་ཉི་ཤུ་པོ་དེ་དེ་ཁོ་ནར་རང་རང་གི་ངོ་བོས་སྟོང་པའི་ཕྱིར། གཉིས་པ་སའི་ཚོགས་ལ་གཉིས་ལས། སྦྱིའི་མཚམས་སྦྱར་ནི།བྱམས་མགོན་ཆོས་ཅན། ཉིད་ཀྱིས་སའི་ཚོགས་ལ་བར་སྐབས་ཀྱི་ཚིགས་བཅད་ཉི་ཤུ་རྩ་གསུམ་གསུངས་པ་ལ་རྒྱུ་མཚན་ཡོད་དེ། ས་གང་དང་གང་གི་ཡོངས་སྦྱོང་གི་ཆོས་གང་ཡིན་པ་དེ་བསྟན་པའི་ཕྱིར་དུ་ཉིད་ཀྱིས་དེ་ལ་་དེ་གསུངས་པའི་ཕྱིར། གཉིས་པ་སའི་ཚོགས་དངོས་ལ། རྒྱུ་ས་དགུའི་ཡོངས་སྦྱོང་། འབྲས་བུ་ས་བཅུ་པའི་མཚན་ཉིད་བསྟན་པ་གཉིས། དང་པོ་ལ་དགུ་ལས། ས་དང་པོའི་ཡོངས་སྦྱོང་ནི། ཡོངས་སུ་སྦྱོང་བ་་་་་རྣམ་བཅུ་ཡིས། །ཞེས་བྱ་བ་ལ་སོགས་པས་བཤད་པ་ནི། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། ཡོངས་སྦྱོང་དགུའི་ནང་ནས་དང་པོར་ས་དང་པོའི་ཡོངས་སྦྱོང་བསྟན་པ་ལ་རྒྱུ་མཚན་ཡོད་དེ། ས་དང་་་་་་་པོར་སྦྱིན་པའི་ཕར་ཕྱིན་ལ་གཙོ་བོར་སྤྱོད་པ་ཉིད་ཀྱིས་སོ། །ཚིག་དོན་འབྱེད་པ་ནི། སྔར་མ་བྱུང་བའི་ཆོས་ཉིད་རྟོགས་པའི་དགའ་བ་ཆེན་པོ་སྐྱེས་པས་ན། ས་དང་པོ་རབ་ཏུ་དགའ་བ་འཐོབ་པར་འགྱུར་བ་ཡིན་ནོ། །

༄༅། །གང་ལ་བརྟེན་ནས་ན། ངོ་བོ་ཉིད་མི་དམིགས་པར་རྟོགས་པས་ཁྱད་པར་དུ་བྱས་པའི་ཡོངས་སྦྱོང་བཅུ་པོ་ཁོ་ན་ཡིས་སོ། །བཅུར་ངེས་པར་ཅི་ཤེས་ཤེ་ན། ཤེས་བྱ་ཆོས་ཅན། ས་དང་པོའི་ཡོངས་སྦྱོང་་་་བཅུར་ངེས་པ་ཡིན་ཏེ། ས་དང་པོའི་ཡོན་ཏན་རྣམ་པ་ཐམས་ཅད་དུ་བསྐྱེད་པར་བྱ་བ་ལ་ཡོངས་སྦྱོང་བཅུ་དགོས་ཤིང་། དེ་བས་མང་མི་དགོས་ཉུང་ན་མི་རྫོགས་པའི་ཕྱིར། བཅུ་པོ་གང་ཞེ་ན། སེམས་བསྐྱེད་་པ་ཇི་ལྟ་་་་བ་བཞིན་བྱང་ཆུབ་ཀྱི་གཞི་དགེ་བའི་རྩ་བ་ཐམས་ཅད་ལ་རང་དོན་ཡིད་བྱེད་ཀྱི་གྱ་གྱུ་མེད་པའི་བསམ་པ་དང་། རང་གི་དགོས་པ་ཆོས་སྐུ་དང་། གཞན་གྱི་དགོས་པ་གཟུགས་སྐུ་ཐོབ་པ་ལ་ཕན་པ་ཐེག་ཆེན་གྱི་ཡེ་ཤེས་ཚོལ་བ་དང་། སེམས་ཅན་ཐམས་ཅད་ལ་སེམས་རྩེ་གཅིག་པའི་ཚད་མེད་བཞི་སྒྲུབ་པ་དང་། གཞན་དོན་དུ་ཟས་ནོར་སོགས་བདོག་པ་ཐམས་ཅད་ཆགས་པ་མེད་པར་ཡོངས་སུ་གཏོང་བ་དང་། རྣམ་མཁྱེན་ལ་བསྐུལ་བའི་་་་་་དགེ་བའི་བཤེས་གཉེན་བསྟེན་ནས་མགུ་བར་བྱེད་པ་དང་། དེ་ལ་ཐེག་པ་གསུམ་དུ་གཏོགས་པའི་དམ་པའི་ཆོས་ཀྱི་དམིགས་པ་འདོད་པ་དང་། ཁྱིམ་ན་གནས་པ་ལ་མངོན་པར་མི་དགའ་བར་རྟག་ཏུ་བར་ཆད་ཀྱི་ཆོས་་་་་་་ལས་ངེས་པར་འབྱུང་བའི་སེམས་ཉིད་དང་། གཞན་དོན་དུ་བླ་ན་མེད་པའི་སངས་རྒྱས་ཀྱི་སྐུ་འདོད་པས་དེ་ལ་དགའ་ཞིང་དེའི་ཆེད་དུ་དགེ་བའི་རྩ་བ་ཐམས་ཅད་བསྔོ་བ་དང་། ཐོག་མཐའ་བར་གསུམ་དུ་དགེ་བའི་དམ་་་་་་་

པའི་ཆོས་སྟོན་པ་དང་། བསམ་པ་བྱང་ཆུབ་མཆོག་ཏུ་སེམས་བསྐྱེད་པས་ཐོག་མར་དགེ །དངོས་གཞི་མི་དམིགས་པར་རྟོགས་པའི་ཤེས་རབ་ཀྱིས་ཟིན་པས་བར་དུ་དགེ །སེམས་ཅན་ཐམས་ཅད་དང་ཐུན་མོ་ང་དུ་བྱས་་་་་ནས་དགེ་བ་བླ་མེད་བྱང་ཆུབ་ཏུ་བསྔོ་བས་ཐ་མར་དགེ་བའོ། །གཞན་དོན་ལ་མི་སླུ་བའི་རྒྱུ་བདེན་པའི་ཚིག་སྨྲ་བ་ཉིད་དོ། །ངག་དོན། ས་དང་པོ་ལ་གནས་པའི་བྱང་སེམས་ཆེན་པོ་ཆོས་ཅན། སེམས་བསྐྱེད་པ་ཇི་ལྟ་་བ་བཞིན་བྱང་ཆུབ་ཀྱི་གཞི་དགེ་བའི་རྩ་བ་ཐམས་ཅད་ལ་གྱ་གྱུ་མེད་པའི་བསམ་པ་དེ་མི་དམིགས་པར་རྟོགས་པའི་སྒོ་ནས་སྦྱངས་པ་ལ་དགོས་པ་ཡོད་དེ། དེ་དེའི་སྒོ་ནས་སྦྱངས་པས་ས་དང་པོའི་ཡོན་ཏན་ཐམས་ཅད་རྫོགས་་པར་འཐོབ་པའི་ཕྱིར། དེས་ཕྱི་མ་རྣམས་རིགས་འགྲེའོ། །ས་གཉིས་པའི་ཡོངས་སྦྱོང་ནི། ཡོངས་སུ་སྦྱོང་བ་རྣམ་བརྒྱད་ཀྱིས། །ས་ནི་གཉིས་པ་ཡང་དག་འཐོབ། །ཚུལ་ཁྲིམས་བྱས་པ་གཟོ་དང་བཟོད། །ནས་་འདི་དག་རང་བཞིན་མི་དམིགས་པས། །ཡོངས་སུ་སྦྱོང་བར་ཤེས་པར་བྱ། །ཞེས་བྱ་བས་བཤད་པ་ནི། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། ས་དང་པོའི་ཡོངས་སྦྱོང་བསྟན་ནས། དེའི་རྗེས་སུ་ས་་་གཉིས་པའི་ཡོངས་སྟོང་བསྟན་པ་ལ་རྒྱུ་མཚན་ཡོད་དེ། ས་གཉིས་པར་ཚུལ་ཁྲིམས་ཀྱི་ཕར་ཕྱིན་ལ་གཙོ་བོར་སྤྱོད་པ་ཉིད་ཀྱིས་སོ། །ཚིག་དོན་འབྱེད་པ་ནི། ཚུལ་ཁྲིམས་འཆལ་བའི་དྲི་མ་མེད་པས་ནས་གཉིས་པ་དྲི་མ་་་ཅ

༄ཚོ། །མེད་པ་འཐོབ་པ་ཡིན་ནོ། །གང་ལ་བརྟེན་ནས་ན། ངོ་བོ་ཉིད་མི་དམིགས་པར་རྟོགས་པས་ཁྱད་པར་དུ་བྱས་པའི་ཡོངས་སྦྱོང་བརྒྱད་ཀྱིས་སོ། །བརྒྱད་ཅི་དགོས་ཤེ་ན། ཤེས་བྱ་ཆོས་ཅན། ས་་་་་་་གཉིས་པའི་ཡོངས་སྦྱོང་བརྒྱད་དུ་ངེས་ཏེ། ས་གཉིས་པའི་ཡོན་ཏན་རྫོགས་པར་བསྐྱེད་པ་ལ་ཡོངས་སྦྱོང་བརྒྱད་དགོས་ཤིང་དེ་བས་མང་མི་དགོས། ཉུང་ན་མི་རྫོགས་པའི་ཕྱིར། བརྒྱད་པོ་གང་ཞེ་ན། འཆལ་བའི་་་་་་་ཚུལ་ཁྲིམས་གཞི་དང་བཅས་པ་སྤོང་བའི་སེམས་པ་ནི་ཚུལ་ཁྲིམས་ཡིན་ལ། དབྱེ་ན། དགེ་བ་མཐའ་དག་སྒྲུབ་པར་སེམས་པ་དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་ཐམ་ས་ཅད་ཀྱི་དོན་སྒྲུབ་པར་སེམས་པ་་་་་་་སེམས་ཅན་དོན་བྱེད་ཀྱི་ཚུལ་ཁྲིམས། མི་དགེ་བ་མཐའ་དག་སྤོང་བར་སེམས་པ་སྡོམ་པའི་ཚུལ་ཁྲིམས་དང་། གཞན་གྱིས་རང་ལ་ཕན་པ་ཅུང་ཟད་ཅིག་བྱས་པ་དྲན་པས་མི་བརྙས་པར་དྲིན་དུ་གཟོ་བ་དང་། གཞན་གྱིས་རང་ལ་གནོད་པ་བྱས་བ་དང་། འཁོར་བའི་སྡུག་བསྔལ་དང་། ཆོས་ཟབ་མོ་ལ་བཟོད་པ་དང་། སྦྱིན་སོགས་དགེ་བའི་ཆོས་སྒྲུབ་པ་ལ་འགྱོད་པ་མེད་པས་རབ་ཏུ་དགའ་བ་དང་། བྱིས་པའི་སྐྱེ་བོ་ཐམས་ཅད་སྡུག་་་་་་་བསྔལ་དང་བྲལ་བདེ་བ་དང་མི་འབྲལ་བར་བསམ་པ་བྱིས་པའི་སྐྱེ་བོ་ཐམས་ཅད་ལ་སྙིང་བརྩེ་བ་བྱམས་པ་དང་། མཁན་སློབ་སོགས་འདུད་འོས་ཐམས་ཅད་ལ་བཀུར་སྟེ་བྱེད་པ་འདུད་པ་དང་། བླ་མ་དགེ་བའི་བཤེས་་་་་་་

གཉེན་ལ་གུས་ཤིང་དེས་བསྟན་པའི་དམ་པའི་ཆོས་ཉན་ཅིང་སྒྲུབ་པ་དང་། སེམས་ཅན་སྨིན་པའི་ཕྱིར་དུ་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་ལ་བརྩོན་ཞིང་སྤྲོ་བའོ། །ངག་དོན། ས་གཉིས་པ་ལ་གནས་པའི་་་བྱང་སེམས་ཆོས་ཅན། ཚུལ་ཁྲིམས་གསུམ་མི་དམིགས་པར་རྟོགས་པའི་སྒོ་ནས་སྦྱངས་པ་ལ་དགོས་པ་ཡོད་དེ། དེ་དེའི་སྒོ་ནས་སྦྱངས་པས་ས་གཉིས་པའི་ཡོན་ཏན་ཐམས་ཅད་རྫོགས་པར་ཐོབ་པའི་ཕྱིར། དེས་ཕྱི་མ་་་་་རྣམས་འགྲེ །ས་གསུམ་པའི་ཡོངས་སྦྱོང་ནི། ཡོངས་སུ་སྦྱོང་བ་རྣམ་ལྔ་ཡིས། །ས་ནི་གསུམ་པ་ཡང་དག་འཐོབ། །ཐོས་པས་མི་ངོམས་ཉིད་དང་ནི། །ནས། རློམ་མེད་བདག་ཉིད་དེ་རྣམ་ལྔ། །འདི་དག་རང་་་་་་་བཞིན་མི་དམིགས་པས། །ཡོངས་སུ་སྦྱོང་བར་ཤེས་པར་བྱ། །ཞེས་བྱ་བ་ལ་སོགས་པས་བཤད་པ་ནི། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། ས་གཉིས་པའི་ཡོངས་སྟོང་བཤད་ནས་དེའི་འོག་ཏུ་ས་་་་་་ཚོགསུམ་པའི་ཡོངས་སྦྱོང་བསྟན་པ་ལ་རྒྱུ་མཚན་ཡོད་དེ། ས་གསུམ་པར་བཟོད་པའི་ཕར་ཕྱིན་ལ་གཙོ་བོར་སྤྱོད་པ་ཉིད་ཀྱིས་སོ། །ཚིག་དོན་འབྱེད་པ་ནི། དེ་ཁོ་ན་ཉིད་མཐོང་བའི་ཆོས་ཀྱི་སྣང་བ་ཆེན་པོ་བྱེད་པས་ན་ས་་་་གསུམ་པ་འོད་བྱེད་པ་འཐོབ་པ་ཡིན་ནོ། །གང་ལ་བརྟེན་ནས་ན། རང་གི་ཤེས་རབ་སྦྱོང་བ་ཕྱོགས་བཅུའི་སངས་རྒྱས་རྣམས་ལས་དམ་པའི་ཆོས་ཐོས་ཤིང་ཉན་པས་ངོམས་མི་ཤེས་པ་དང་། རྙེད་བཀུར་སོགས་ཟང་ཟིང་

༄༧། །ལ་མི་ལྟ་བའི་སེམས་ཀྱིས་གདུལ་བྱ་ལ་དམ་པའི་ཆོས་རབ་ཏུ་སྟོན་པ་གཞན་གྱི་ཤེས་རབ་སྦྱོང་བ་དང་། རང་ཉིད་མ་འོངས་པ་ན་སངས་རྒྱས་པའི་ཞིང་རྟེན་སྣོད་དང་བརྟེན་པ་སེམས་ཅན་ཀུན་ཏུ་སྦྱོང་བའི་ཕྱིར་་་དུ་དགེ་བའི་རྩ་བ་བསྐྱེད་ཅིང་དེར་བསྔོ་བ་དང་། ཕན་བཏགས་པའི་སེམས་ཅན་རྣམས་དེ་དང་མི་མཐུན་པ་ཕན་ལན་དུ་གནོད་པ་སྐྱེལ་བ་སོགས་འཁོར་བའི་ཉེས་པ་མཐོང་ནས་གཞན་དོན་ལ་མི་སྐྱོ་བར་སེམས་ཅན་གྱི་དོན་་་་་་ལྷག་པར་བྱེད་པ་དང་། རང་ལ་ལྟོས་ནས་མི་དགེ་བའི་ཆོས་མི་བྱེད་པ་ཉན་རང་གི་སེམས་སྤོང་བ་ངོ་ཚ་ཤེས་པ་དང་། གཞན་ལ་ལྟོས་ནས་ཉན་རང་གི་སེམས་སྤོང་བ་ཁྲེལ་ཡོད་པ་རྣམ་ས་ལ་མཆོག་ཏུ་འཛིན་ཅིང་རློམ་པ་་་་་་་མེད་པ་དང་ལྔ་པོ་ངོ་བོ་ཉིད་མི་དམིགས་པར་རྟོགས་པས་ཁྱད་པར་དུ་བྱས་པ་ལ་བརྟེན་ནས་སོ། །ལྔ་ཅི་དགོས་ཤེ་ན། ཤེས་བྱ་ཆོས་ཅན། ས་གསུམ་པའི་ཡོངས་སྦྱོང་ལྔར་ངེས་ཏེ། ས་གསུམ་པའི་ཡོན་ཏན་རྫོགས་་་་་་པར་སྐྱེད་པ་ལ་ཡོངས་སྤྱོང་ལྔར་དགོས་ཤིང་། དེ་བས་མང་མི་དགོས། །ཉུང་ན་མི་རྫོགས་པའི་ཕྱིར། ས་གསུམ་པ་ལ་གནས་པའི་བྱང་སེམས་ཆོས་ཅན། དམ་པའི་ཆོས་ཉན་པས་ངོམས་མི་ཤེས་པ་དེ་མི་དམིགས་་་་་་་པར་རྟོགས་པའི་སྒོ་ནས་སྦྱངས་པ་ལ་དགོས་པ་ཡོད་དེ། དེ་དེའི་སྒོ་ནས་སྦྱངས་པས་ས་གསུམ་པའི་ཡོན་ཏན་རྫོགས་པར་འཐོབ་པའི་ཕྱིར། དེས་འགྲེའོ། །ས་བཞི་པའི་ཡོངས་སྦྱོང་ནི། ཡོངས་སུ་སྦྱོང་བ་རྣམ་བཅུ་་་་་་་

ཡིས་།་ །ནས། །ཡོངས་སུ་སྦྱོང་བར་ཤེས་པར་བྱ། །ཞེས་བྱ་བ་ལ་སོགས་པས་བཤད་པ་ནི། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། ས་གསུམ་པའི་ཡོངས་སྦྱོང་བསྟན་ནས་དེའི་རྗེས་སུ་ས་བཞི་པའི་་་་་ཡོངས་སྦྱོང་བསྟན་པ་ལ་རྒྱུ་མཚན་ཡོད་དེ། ས་བཞི་པ་བརྩོན་འགྲུས་ཀྱི་ཕར་ཕྱིན་ལ་གཙོ་བོར་སྤྱོད་པ་ཉིད་ཀྱིས་སོ། །ཚིག་དོན་འབྱེད་པ་ནི། བྱང་ཆུབ་ཕྱོགས་མཐུན་གྱི་མེས་སྒྲིབ་གཉིས་ཀྱི་བུད་ཤིང་སྲེག་པའི་འོད་འཕྲོ་བས་ན་ས་བཞི་པ་འོད་འཕྲོ་བ་འཐོབ་པ་ཡིན་ནོ། །གང་ལ་བརྟེན་ནས་ན། ངོ་བོ་ཉིད་མི་དམིགས་པར་རྟོགས་པས་ཁྱད་པར་དུ་བྱས་པའི་ཡོངས་སྦྱོང་བཅུ་ཡིས་སོ། །བཅུ་ཅི་དགོས་ཤེ་ན། ཤེས་བྱ་ཆོས་ཅན། ས་་་་་་བཞི་པའི་ཡོངས་སྦྱོང་བཅུར་ངེས་ཏེ། རྟགས་རིགས་འགྲེའོ། །བཅུ་པོ་གང་ཞེ་ན། ཉན་རང་གི་ས་ཡིད་ལ་བྱེད་པས་དབེན་པའི་ནགས་ཏེ་དགོན་པར་གནས་པ་དང་། སྔར་རྙེད་པ་མ་ཐོབ་པ་ལ་ཐོབ་པར་མངོན་པར་་་་་་འདོད་པ་མེད་པ་འདོད་པ་ཆུང་བ་དང་། རྙེད་པ་ཐོབ་པ་ལ་དེ་བས་ལྷག་པའི་རྙེད་པ་དོན་དུ་གཉེར་བ་མེད་པ་ཆོག་ཤེས་པ་དང་། སྦྱངས་པའི་ཡོན་ཏན་བཅུ་གཉིས་ཡང་དག་པར་སྡོམ་ཞིང་བསྟེན་པ་དང་། བཅུ་གཉིས་ནི།ཟས་བཟང་པོ་ལ་ཆགས་པའི་གཉེན་པོར་བསོད་སྙོམས་པ་དང་། ལ་སོགས་པ་ཡང་ཡང་ཟ་བ་ལ་ཆགས་པའི་གཉེན་པོར་སྟན་གཅིག་པ་དང་། ཡང་ཡང་ལེན་པ་ལ་ཆགས་པའི་གཉེན་པོར་ཕྱིས་མི་ལེན་པ་སྟེ་ཟས་ཀྱི་དབང་་

༄༅། །དུ་བྱས་པ་གསུམ། གོས་བཟང་པོ་ལ་ཆགས་པའི་གཉེན་པོར་ཕྱག་དར་ཁྲོད་པ། འཇམ་པོ་ལ་ཆགས་པའི་གཉེན་པོར་ཕྱིང་པ་པ། མང་པོ་ལ་ཆགས་པའི་གཉེན་པོར་ཆོས་གོས་གསུམ་པ་སྟེ། གོས་ཀྱི་དབང་དུ་བྱས་པ་གསུམ། གནས་འདུ་འཛི་ཅན་དང་། སྟེང་གཡོགས་པ་དང་། ཕྱོགས་ཀུན་ནས་བསྐོར་བ་ཅན་དང་། གནས་འབྱོར་པ་ཅན་ལ་ཆགས་པའི་གཉེན་པོར་རིམ་པ་བཞིན་དུ་དགོན་པ་པ་དང་། བླ་གབ་་་མེད་པ་དང་། ཤིང་དྲུང་པ་དང་། དུར་ཁྲོད་པ་སྟེ་གནས་ཀྱི་དབང་དུ་བྱས་པ་བཞི། ཉལ་བ་དང་བསྙེས་པ་སོགས་ལ་ཆགས་པའི་གཉེན་པོར་ཙོག་པུ་པ་དང་གནས་ཡང་ཡང་སྤོ་བ་ལ་ཆགས་པའི་གཉེན་པོར་གཞི་ཇི་་་་་་་བཞིན་པ་སྟེ་སྤྱོད་ལམ་གྱི་དབང་དུ་བྱས་པ་གཉིས་ཏེའོ། །གཞན་དོན་དུ་བསླབ་པ་གསུམ་བླངས་པ་སྲོག་དང་ལུས་དང་གཉེན་ལ་སོགས་པའི་ཕྱིར་ཡང་མི་གཏོང་བར་བསྲུང་བ་དང་། འདོད་པའི་ཡོན་ཏན་གཟུགས་མཛེས་་་་ལ་སོགས་ལ་ཉེས་དམིགས་སུ་ལྟ་བའི་སྒོ་ནས་སྨོད་པ་དང་། གདུལ་བྱའི་བློ་དང་འཚམས་པར་ཐེག་པ་གསུམ་གྱི་མྱ་ངན་ལས་འདས་པ་ལ་གཞོལ་བར་བྱེད་པ་དང་། གཞན་དོན་དུ་ཕྱི་ནང་གི་བདོག་པ་ཐམས་ཅད་ཡོངས་སུ་གཏོང་བ་དང་། གཞན་དོན་དུ་དགེ་བའི་ཆོས་རྫོགས་པའི་བྱང་ཆུབ་སྒྲུབ་པ་ལ་སེམས་མི་ཞུམ་པ་དང་། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ལ་མཚན་མ་ཅིར་ཡང་མི་ལྟ་བའོ། །ངག་དོན་རིགས་འགྲེ།

ས་ལྔ་པའི་ཡོངས་སྦྱོང་ནི། ཡོངས་སུ་སྦྱོང་བ་རྣམ་བཅུ་ཡིས། །ནས། །ཡོངས་སུ་སྦྱོང་བར་ཤེས་པར་བྱ། །ཞེས་བྱ་བ་ལ་སོགས་པས་བཤད་པ་ནི། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། ས་བཞི་པའི་ཡོངས་སྦྱོང་བསྟན་ནས། དེའི་རྗེས་སུ་ས་ལྔ་པའི་ཡོངས་སྦྱོང་བསྟན་པ་ལ་རྒྱུ་མཚན་ཡོད་དེ། ས་ལྔ་པར་བསམ་གཏན་གྱི་ཕར་ཕྱིན་ལ་གཙོ་བོར་སྤྱོད་པ་ཉིད་ཀྱིས་སོ། །ཚིག་དོན་འབྱེད་པ་ནི། སེམས་ཅན་སྨིན་་་་་པར་བྱེད་པ་དང་སེམས་ཅན་གྱི་ལོག་སྒྲུབ་ཀྱིས་རང་གི་སེམས་ཉོན་མོངས་པ་ཅན་དུ་མི་འགྱུར་བ་སྟེ་བྱ་དཀའ་བ་གཉིས་བྱེད་པས་ན་ས་ལྔ་ལ་སྦྱང་དཀའ་བ་འཐོབ་པ་ཡིན་ནོ། །གང་ལ་བརྟེན་ནས་ན། སྤང་བྱ་བཅུ་སྤྱོང་ཞིང་ལྡོག་པ་གཉེན་པོའི་ཆོས་ཤུགས་ལ་འཕངས་པའི་ཡོངས་སྦྱོང་བཅུ་ངོ་བོ་ཉིད་མི་དམིགས་པར་རྟོགས་པས་ཁྱད་པར་དུ་བྱས་པ་ཡིས་སོ། །བཅུ་ཅི་དགོས་ཤེ་ན། ཤེས་བྱ་ཆོས་ཅན་ནས། རིགས་འགྲེའོ། །སྤང་གཉེན་་་་་་བཅུ་པོ་གང་ཞེ་ན། རྙེད་བཀུར་ལ་སོགས་པའི་དོན་དུ་རབ་ཏུ་བྱུང་བ་དགེ་སློང་མ་དང་། ཁྱིམ་ལ་སོགས་དང་འདྲིས་ཤིང་འགྲོགས་པའི་གཉེན་པོར་དགེ་སློང་མ་དང་སེ་གོལ་གཏོགས་པ་ཙམ་ཡང་ལྷན་ཅིག་མི་གནས་པ་་་་་་་དང་་།་ ཁྱིམ་ནས་ཁྱིམ་མེད་པར་རབ་ཏུ་བྱུང་བ་བྱེད་པ་དང་། སེར་སྣས་གཞན་ལ་དད་པ་ཅན་གྱི་ཁྱིམ་ལ་འཁྲེན་ཅིང་ཉེ་བར་མི་སྟོན་པའི་གཉེན་པོར་བདེ་བ་ལ་སེར་སྣའི་སེམས་མི་སྐྱེད་པ་དང་། ཕྱིའི་འདུ་འཛི་སྐྱེ་བོ་་་་་་་

༄༅། །མང་པོ་་འདུ་བའི་བོངལ་སོག་རྨེ་པའིགནསདང་ནང་གི་འདུ་འཛི་ཉན་རང་གི་ས་ཡིད་ལ་བྱེད་པར་གནས་པའི་གཉེན་པོར་ཕྱི་ནང་གི་དགོནེ་པར་གནས་པ་དང་། རྙེད་སོགས་ཀྱིས་བདག་ལ་བསྟོད་ཅིང་་་་་་་བསྔགས་པའི་གཉེན་པོར་ནང་གི་ཆོས་ཡང་དག་པར་མི་དམིགས་པར་རྟོགས་པ་དང་། ཕྲག་དོག་གིས་གཞན་ལ་བརྙས་པའི་གཉེན་པོར་ཕྱིའི་ཆོས་ཡང་དག་པར་མ་དམིགས་པར་རྟོགས་པ་དང་། མི་དགེ་བའི་ལས་ཀྱི་ལམ་་བཅུའི་བག་ཆགས་ཀྱི་གཉེན་པོར་མི་དགེ་བ་བཅུ་གཞི་དང་བཅས་པ་ཡང་དག་པར་མི་དམིགས་པར་རྟོགས་པ་དང་། ཐོས་པ་དང་ཚུལ་ཁྲིམས་ལ་སོགས་པའི་སྒོ་ནས་རློམ་པས་ཁེངས་ཤིང་འདུད་འོས་གཞན་ལ་མི་ལདུད་པའི་་་གཉེན་པོར་ཁེངས་པའི་གཞི་མ་དམིགས་པར་ཡང་དག་པར་རྟོགས་པ་དང་། དགེ་མི་དགེ་ཕྱིན་ཅི་ལོག་ཏུ་མངོན་པར་ཞེན་པའི་གཉེན་པོར་བླང་དོར་གྱི་གནས་ལུགས་ཡང་དག་པར་རྟོགས་པ་དང་། ལོག་ལྟ་ལ་སོགས་པ་་་་་བློ་གྲོས་ངན་པའི་གཉེན་པོར་ཆོས་རྣམས་ཀྱི་གནས་ལུགས་ཡང་དག་པར་འབྱེད་པའི་ཤེས་རབ་དང་། འདོད་ཆགས་ལ་སོགས་པའི་ཉོན་མོངས་པ་ཐམས་ཅད་ལ་བཟོད་ཅིང་ཕྱོགས་པར་བྱེད་པའི་གཉེན་པོར་ཉོན་མོངས་པ་་་་་་གཞི་དང་བཅས་པ་ཡང་དག་པར་མ་དམིགས་པར་རྟོགས་པའོ། །ངག་དོན་རིགས་འགྲེའོ། །ས་དྲུག་པའི་ཡོངས་སྦྱོང་ནི། ཡོངས་སུ་སྦྱོང་བ་བཅུ་གཉིས་ཀྱིས། །ནས། ཡོངས་སུ་སྦྱོང་བར་ཤེས་པར་བྱ། །ཞེས་་་་་

བྱ་བས་གསུངས་པ་ལ། མཚམསལྡིར་བ་ནི། ཤེས་བྱ་ཆོས་ཅན། ས་ལྔ་པའི་ཡོངས་སྦྱོང་བསྟན་ནས་དེའི་རྗེས་སུ་ས་དྲུག་པའི་ཡོངས་སྦྱོང་བསྟན་པ་ལ་རྒྱུ་མཚན་ཡོད་དེ། ས་དྲུག་པར་ཤེར་ཕྱིན་ལ་གཙོ་བོརྙ་ ་་་་་ཉིད་ཀྱིས་སོ། །ཚིག་དོན་འབྱེད་པ་། ཡུམ་ལ་བརྟེན་ནས་འཁོར་འདས་གཉིས་རང་བཞིན་མ་དམིགས་པར་མངོན་དུ་གྱུར་བས་ན་ས་དྲུག་པ་མངོན་དུ་གྱུར་བ་ཀུན་འཐོབ་པ་ཡིན་ནོ། །གང་ལ་བརྟེན་ནས་ན། ངོ་བོ་་་ཉིད་མི་དམིགས་པར་རྟོགས་པས་ཁྱད་པར་དུ་བྱས་པའི་ཡོངས་སྦྱོང་བཅུ་གཉིས་ཀྱིས་སོ། །བཅུ་གཉིས་ཅི་དགོས་ཤེ་ན། ཤེས་བྱ་ཆོས་ཅན། ཆོས་རྟགས་རིགས་འགྲེ། བཅུ་གཉིས་པོ་གང་ཞེ་ན། གནས་སྐབས་ཀྱི་་་ཕར་ཕྱིན་དྲུག་རྫོགས་པ་དང་དེ་རྫོགས་པས་སྤང་བྱ་དྲུག་སྤངས་པ་སྟེ། དེ་ཡང་རང་དོན་ཡིད་བྱེད་ཀྱིས་དབེན་པའི་སྦྱིན་པ་དང་། ཚུལ་ཁྲིམས་ཀྱི་ཕར་ཕྱིན་རྫོགས་པས་སློབ་མ་ཉན་ཐོས་དང་བསེ་རུ་རང་སངས་རྒྱས་ཀྱི་ས་་་་ལ་དགའ་ཞིང་འདོད་པའི་སེམས་སྤངས་པ་དང་། ཆོས་ཟབ་མོ་ལ་ངེས་པར་རྟོགས་པའི་བཟོད་པའི་ཕར་ཕྱིན་རྫོགས་པས་རང་བཞིན་སྤྲོས་བྲལ་ལ་སྐྲག་པའི་སེམས་སྤངས་པ་དང་། བདོག་པ་ཐམས་ཅད་གཏོང་བ་ལ་སྤྲོ་་་་་་དགའ་དང་བཅས་པའི་བརྩོན་འགྲུས་ཀྱི་ཕར་ཕྱིན་རྫོགས་པས་སྦྱིན་པ་ལ་དང་པོར་འཇུག་པའི་གེགས་སློང་བ་པོའི་སྐྱེ་བོས་བསླངས་ན་སེར་སྣས་ཟིལ་གྱིས་ནོན་ནས་ཞུམ་པའི་སེམས་སྤངས་པ་དང་། གཞན་དོན་ལ་རྩེ་གཅིག་་

༄༅། །ཏུ་གནས་པའི་བསམ་གཏན་གྱི་ཕར་ཕྱིན་རྫོགས་པའི་སྤྱིན་པའི་ཕར་ཕྱིན་འགྲུབ་པའི་གེགས་ནོར་སོགས་བདོག་པ་ཐམས་ཅད་རང་གི་ངང་གིས་གཏོང་བར་ཞུགས་པ་ལ་མི་དགའ་བའི་སེམས་སྤངས་པ་དང་།ལམ་ཤེར་ཕྱིན་རྫོགས་པས་རང་ཉིད་ལོངས་སྤྱོད་ཀྱིས་བཀྲེན་ཡང་སློང་བ་པོའི་སྐྱེ་བོ་ལ་སྦྱིན་པ་སྤོང་བའི་སེམས་སྤངས་པའོ། །ངག་དོན་རིགས་འགྲེ། ས་བདུན་པའི་ཡོངས་སྤྱོད་ལ་སྤང་བྱ་སྤངས་པ་དང་། གཉེན་པོ་་་་་་་རྫོགས་པ་གཉིས། དང་པོ་ནི། ཡོངས་སུ་སྦྱོང་བ་ཉི་ཤུ་ཡིས། །ས་ནི་བདུན་པ་ཡང་དག་ཐོབ། །བདག་དང་སེམས་ཅན་འཛིན་པ་དང་། །ནས། ཡོངས་སུ་སྦྱོང་བར་ཤེས་པར་བྱ། །ཞེས་བྱ་བས་གསུངས་པ་ལ།མཚམས་སྦྱར་བ་ནི། ཤེས་བྱ་ཆོས་ཅན། ས་དྲུག་པའི་ཡོངས་སྦྱོང་བསྟན་ནས་དེའི་རྗེས་སུ་ས་བདུན་པའི་ཡོངས་སྦྱོང་བསྟན་པ་ལ་རྒྱུ་མཚན་ཡོད་དེ། ས་བདུན་པར་ཐབས་མཁས་པའི་ཕར་ཕྱིན་ལ་གཙོ་བོར་སྤྱོད་པ་ཉིད་་ཀྱིས་སོ། །ཚིག་དོན་འབྱེད་པ་ནི། ངོ་བོ་ཉིད་མི་དམིགས་པ་རྟོགས་པས་ཁྱད་པར་དུ་བྱས་པའི་ཡོངས་སྦྱོང་ཉི་ཤུས་བགྲོད་པ་གཅིག་པའི་ལམ་དང་འབྲེལ་བས་མཚན་མར་འཛིན་པ་ལས་རིང་དུ་སོང་བས་ན་ས་བདུན་པ་་་་་་་རིང་དུ་སོང་བའི་ཡོན་ཏན་ཀུན་འཐོབ་པ་ཡིན་ནོ། །ཉི་ཤུ་ཅི་དགོས་ཤེ་ན། ཤེས་བྱ་ཆོས་ཅན། ཆོས་རྟགས་རིགས་འགྲེ། ཉི་ཤུ་པོ་གང་ཞེ་ན། ང་རྒྱལ་བསྐྱེད་པས་ན་བདག་ཏུ་འཛིན་པ་དང་། ཞུམ་པའི་བདག་་་་་

ཉིད་ཅན་ཡིན་པས་ན་སེམས་ཅན་དང་། སྐལ་བ་མཉམ་པའི་རིགས་ཡོངས་སུ་རྫོགས་ཀྱི་བར་དུ་གནས་པས་ན་སྲོག་དང་། འགྲོ་བ་རྣམས་སུ་ཡང་ཡང་གནས་པས་ན་གང་ཟག་དང་། གཞན་དོན་ཆད་པ་དང་། རང་་་་དོན་འགྱུར་མེད་རྟག་པ་དང་། འཁོར་འདས་ལ་བླང་དོར་གྱི་མཚན་མར་འཛིན་པ་དང་། མཐར་ཐུག་ཐེག་པ་གསུམ་གྱི་རྒྱུ་རིགས་ཐ་དད་དུ་འཛིན་པ་དང་། ཕུང་པོ་སྐྱེ་འཇིག་བྱེད་པར་འཛིན་པ་དང་། ཁམས་ཉེར་་་་་་་སྤྱོད་འཛིན་པར་ཞེན་པ་དང་། ཕྱི་ནང་གི་སྐྱེ་མཆེད་ཐ་དད་དུ་འཛིན་པ་དང་། དང་པོར་ཁམས་གསུམ་པོ་ལ་གནས་པ་སྟེ་མངོན་པར་ཞེན་པ་དང་། ཕྱིས་རྒྱུན་དུ་མངོན་པར་ཞེན་པ་ཆགས་པ་དང་། རྣམ་མཁྱེན་མི་་་་་་་འཐོབ་སྙམ་དུ་སེམས་ཀུན་ཏུ་ཞུམ་པ་དང་། གཟུགས་སྐུ་ལ་སངས་རྒྱས་དཀོན་མཆོག་དང་། གསུང་རབ་ཡན་ལག་བཅུ་གཉིས་ལ་ཆོས་དཀོན་མཆོག་དང་། སྐྱེས་བུ་ཟུང་བཞི་ལ་དགེ་འདུན་དཀོན་མཆོག་དང་།འཆལ་བའི་ཚུལ་ཁྲིམས་ཀྱི་གཉེན་པོ་ལ་ཚུལ་ཁྲིམས་སུ་ལྟ་བར་མངོན་པར་ཞེན་པ་དང་། རང་བཞིན་སྟོང་པ་ཉིད་ལ་རྩོད་པ་ཐེ་ཚོམ་ཟ་བ་དང་། རང་བཞིན་སྟོང་པ་ཉིད་དང་འགལ་བར་བརྗོད་པ་བདེན་པར་འཛིན་པ་སྟེ།དང་པོ་བཅོ་བརྒྱད་བྱེ་བྲག །ཐ་མ་གཉིས་སྤྱི་སྟེ། ཉེས་པ་ཉི་ཤུ་སྤངས་པ་ཉེས་པ་ལས་ཟློག་པ་གཉེན་པོའི་ཆོས་སྤང་བྱ་དངོས་སུ་བསྟན་པའི་ཤུགས་ཀྱིས་འཕངས་པ་ཉི་ཤུའོ། །གཉིས་པ་ནི། སྤང་བྱའི་ཤུགས་ཀྱིས་་་་་་་

༄། །འཕངས་པའི་གཉེན་པོ་ཉི་ཤུ་གང་ཞེ་ན།གེསྤང་བྱ་དངོས་སུ་བཞེ་པ་་འི་ཤུགས་ཀྱིས་འ༤ལོ་ཁོ་ ་ཚོ་ཆོས་ཉིད་བསྟན་པའི་ཕྱིར། རྣམ་ཐར་སྒོ་གསུམ་ཤེས་པ་དང་། ཞེས་བྱ་བ་ལ་སོགས་པ་་་་་་་གསུངས་ཏེ། བདག་ཏུ་འཛིན་པ་དང་སེམས་ཅན་དང་སྲོག་ཏུ་འཛིན་པའི་གཉེན་པོར་རྣམ་པར་ཐར་པའི་སྒོ་ངོ་བོས་སྟོང་པ་ཉིད་དང་། རྒྱུས་མས་མ་མེད་པ་དང་། འབྲས་བུ་ལ་སྨོན་པ་མེད་པ་ཡང་དག་པར་ཤེས་རྔ་་་་་་་་དང་་།་ གང་ཟག་ཏུ་འཛིན་པའི་གཉེན་པོར་དགེ་བ་བཅུའི་ལས་ཀྱི་ལམ་ལ་གསད་བྱ་དང་གསོད་པ་པོ་དང་གསོད་པ་ལ་འཁོར་གསུམ་མི་དམིགས་པར་རྟོགས་པ་དང་། གཞན་དོན་ཆད་པར་འཛིན་པའི་གཉེན་པོར་སྐྱེ་བོ་་་་་་་སྡུག་བསྔལ་ཐམས་ཅད་ལ་དམིགས་ནས་སྡུག་བསྔལ་ལས་སྐྱོབ་པར་སྤྲོ་བའི་སྙིང་རྗེ་དང་། རང་དོན་འགྱུར་མེད་རྟག་པར་འཛིན་པའི་གཉེན་པོར་རང་གི་རྟོགས་པ་ལ་བདེན་པར་དམིགས་ཤིང་རློམ་པ་མེད་པ་དང་།འཁོར་འདས་ལ་བླང་དོར་གྱི་མས་མར་འཛིན་པའི་གཉེན་པོར་འཁོར་འདས་ཀྱི་ཆོས་ཐམས་ཅད་རང་བཞིན་མ་དམིགས་པར་མཉམ་པ་ཉིད་དུ་རྟོགས་པ་དང་། མཐར་ཐུག་ཐེག་པ་གསུམ་གྱི་རྒྱུ་རིགས་ཐ་དད་དུ་འཛིན་པའི་་་གཉེན་པོར་ཐེག་པ་གསུམ་གྱི་རིགས་མཐར་ཐུག་ཐེག་པ་ཆེན་པོའི་རིགས་གཅིག་ཏུ་རྟོགས་པ་དང་། ཕུང་པོ་སྐྱེ་འཇིག་བྱེད་པར་འཛིན་པའི་གཉེན་པོར་མིང་གཟུགས་གདོད་མ་ནས་མི་སྐྱེ་བར་ཡོངས་སུ་ཤེས་པ་དང་།

ཁམས་ཉེར་སྤྱོད་འཛིན་པར་ཞེན་པའི་གཉེན་པོར་ཆོས་ཟབ་མོ་རང་བཞིན་སྤྲོས་བྲལ་ལ་ངེས་པར་རྟོགས་པའི་བཟོད་པ་ཤེས་ཤིང་ཁོང་དུ་ཆུད་པ་དང་། ཕྱི་ནང་གི་སྐྱེ་མཆེད་ཐ་དད་དུ་འཛིན་པའི་གཉེན་པོར་ཕྱི་ཤེས་བྱ་ནང་སྐྱེ་་་མཆེད་ཀྱི་ཆོས་རྣམས་ཐམས་ཅད་ཐེག་པ་ཆེན་པོའི་ཐབས་རང་བཞིན་སྤྲོས་བྲལ་གྱི་སྒོ་ནས་དབྱེར་མེད་པར་རབ་ཏུ་སྟོན་པ་དང་། དང་པོ་ཁམས་གསུམ་པོ་ལ་མངོན་པར་ཞེན་པའི་གཉེན་པོར་མངོན་ཞེན་གྱི་རྟོག་པ་ཐམས་་་་་་་ཅད་གཅོད་པ་རྣམ་པར་མི་རྟོག་པའི་ཡེ་ཤེས་དང་། ཁམས་གསུམ་པོ་ལ་ཕྱིས་རྒྱུན་དུ་མངོན་པར་ཞེན་པའི་ཆགས་པའི་གཉེན་པོར་མཚན་མར་འདུ་ཤེས་ཤིང་འཛིན་པའི་རྟོག་པ་སྤོང་བ་དང་། རྣམ་མཁྱེན་མི་འཐོབ་སྙམ་དུ་་་སེམས་ཀུན་ཏུ་ཞུས་པའི་གཉེན་པོར་ལྟ་བ་ལྔའི་གནས་ངན་ལེན་དང་། འདོད་ཆགས་ལ་སོགས་པའི་ཉོན་མོངས་པའི་གནས་ངན་ལེན་སྤོང་བ་དང་། རྣམ་མཁྱེན་ལ་རྩེ་གཅིག་ཏུ་གནས་པའི་ཞི་གནས་ངེས་པར་སེམས་ཤིང་་་སྒོམ་པ་དང་། ལྟ་བ་ལྔ་གང་ཞེ་ན། འཇིག་ཚོགས་ལ་ལྟ་བ་ནི། ཉེར་ལེན་གྱི་ཕུང་པོ་ལྔ་ལ་དམིགས་ནས་བདག་དང་བདག་གིར་ལྟ་བའི་ཤེས་བཞིན་མ་ཡིན་པ། སོགས་པ་མཐར་འཛིན་པའི་ལྟ་བ་ནི། ཉེར་ལེན་གྱི་ཕུང་པོ་ལྔ་ལ་རྟག་པའམ་ཆད་པར་ལྟ་བའི་ཤེས་བཞིན་མ་ཡིན་པ། ལོག་པར་ལྟ་བའི་ལྟ་བ་ནི། ཤེས་བྱའི་ཆོས་རྣམས་ལ་ཕྱིན་ཅི་ལོག་ཏུ་ཞུགས་པའི་ཤེས་བཞིན་མ་ཡིན་པ། ལྟ་བ་ལ་མཆོག་ཏུ་འཛིན་པའི་ལྟ་བ་ནི།

༄༅། །ལྟ་བའི་གནས་ཉེར་ལེན་གྱི་ཕུང་པོ་ལྔ་ལ་མཆོག་དང་། གཙོ་བོ་དང་། དམ་པར་ཡང་དག་པར་ལྟ་བའི་ཤེས་བཞིན་མ་ཡིན་པ། ཚུལ་ཁྲིམས་དང་བརྟུལ་ཞུགས་ལ་མཆོག་ཏུ་འཛིན་པའི་ལྟ་བ་ནི། ཚུལ་ཁྲིམས་དང་བརྟུལ་ཞུགས་ཀྱི་གནས་ཉེར་ལེན་གྱི་ཕུང་པོ་ལྔ་ལ་དག་པ་དང་གྲོལ་བ་དང་། ངེས་འབྱིན་གྱི་ལམ་དུ་ལྟ་བའི་ཤེས་བཞིན་མ་ཡིན་པ། གཟུགས་སྐུ་ལ་སངས་རྒྱས་དཀོན་མཆོག་ཏུ་ལྟ་བའི་མངོན་ཞེན་གྱི་གཉེན་་་་་པོར་སྟོང་ཉིད་རྟོགས་པའི་ལྷག་མཐོང་ཤེས་རབ་དང་། གཞན་དོན་བྱེད་པའི་ཐབས་ལ་མཁས་པར་བྱེད་པ་དང་། གསུང་རབ་ཡན་ལག་བཅུ་གཉིས་ལ་ཆོས་དཀོན་མཆོག་ཏུ་ལྟ་བའི་མངོན་ཞེན་གྱི་གཉེན་པོར་མཚན་མར་་་་་འཛིན་པའི་སེམས་དུལ་ཞིང་ཉེ་བར་ཞི་བ་དང་། སྐྱེས་བུ་ཟུང་བཞི་ལ་དགེ་འདུན་དཀོན་མཆོག་ཏུ་ལྟ་བའི་མངོན་ཞེན་གྱི་གཉེན་པོར་གཟུགས་ལ་སོགས་པ་ཆོས་ཐམས་ཅད་ལ་ཐོགས་པ་མེད་པར་འཇུག་པའི་ཡེ་ཤེས་དང་།འཆལ་བའི་ཚུལ་ཁྲིམས་ཀྱི་གཉེན་པོ་ཚུལ་ཁྲིམས་སུ་ལྟ་བའི་མངོན་ཞེན་གྱི་གཉེན་པོ་ཆོས་གང་ལ་ཡང་མངོན་པར་ཆགས་ཤིང་ཞེན་པའི་གནས་མ་ཡིན་པར་རྟོགས་པ་དང་། རང་བཞིན་སྟོང་པ་ཉིད་ལ་ཐེ་ཚོམ་ཟ་བའི་གཉེན་་་་་པོར་རང་ཇི་ལྟར་འདོད་པ་བཞིན་དུ་དུས་མཉམ་དུ་སྟེ་སངས་རྒྱས་ཀྱི་ཞིང་གཅིག་ན་གནས་བཞིན་དུ་སངས་རྒྱས་ཀྱི་ཞིང་གཞན་ཐམས་ཅད་དུ་འགྲོ་བ་དང་། རང་བཞིན་སྟོང་ཉིད་དེ་དང་འགལ་བ་བདེན་འཛིན་གྱི་གཉེན་པོར་་་

ཞིང་ཁམས་དང་འཁོར་གྱི་དཀྱིལ་འཁོར་ཐམས་ཅད་དུ་གདུལ་བྱ་དང་མཐུན་པར་བདག་གི་ངོ་བོ་ལུས་རབ་ཏུ་སྟོན་པ་ཞེས་བྱ་བའི་ཡོངས་སྦྱོང་ཉི་ཤུ་པོ་འདིས་ཀྱང་སྔ་མ་ས་དང་པོའི་སྐབས་སུ་བཤད་པ་བཞིན་དུ་ས་བདུན་པ་་་་་་་འཐོབ་པར་འགྱུར་བ་ཡིན་ནོ། །ངག་དོན་རིགས་འགྲེའོ། །ས་བརྒྱད་པའི་ཡོངས་སྦྱོང་ནི། ཡོངས་སུ་སྦྱོང་བ་རྣམ་བརྒྱད་ཀྱིས། །ས་ནི་བརྒྱད་པ་ཡང་དག་འཐོབ། །ནས། ཡོངས་སུ་སྦྱོང་བར་ཤེས་པར་བྱ། །ཞེས་བྱ་བས་བཤད་པ་ལ། མཚམས་སྦྱར་བ་ནི། ཤེས་བྱ་ཆོས་ཅན། ས་བདུན་པའི་ཡོངས་སྦྱོང་བཤད་ནས། དེའི་རྗེས་སུ་ས་བརྒྱད་པའི་ཡོངས་སྦྱོང་བསྟན་པ་ལ་རྒྱུ་མཚན་ཡོད་དེ། ས་བརྒྱད་པར་སྨོན་ལམ་གྱི་་་་་་ཕར་ཕྱིན་ལ་གཙོ་བོར་སྟོད་པ་ཉིད་ཀྱིས་སོ། །ཚིག་དོན་འབྱེད་པ་ནི། ངོ་བོ་ཉིད་མི་དམིགས་པར་རྟོགས་པས་ཁྱད་པར་དུ་བྱས་པའི་ཡོངས་སྦྱོང་བརྒྱད་ཀྱིས་མཚན་མ་ལ་རྩོལ་བ་དང་། མཚན་མ་མེད་པ་ལ་རྩོལ་བའི་་་་་་་འདུ་ཤེས་གཉིས་ཀྱིས་མི་གཡོ་བས་ན་ས་བརྒྱད་པ་མི་གཡོ་བ་འཐོབ་པ་ཡིན་ནོ། །བརྒྱད་ཅི་དགོས་ཤེ་ན། ཤེས་བྱ་ཆོས་ཅན། ཆོས་རྟགས་རིགས་འགྲེ །བརྒྱད་གང་ཞེ་ན། སེམས་རྩེ་གཅིག་གིས་སེམས་ཅན་་་་་་་ཐམས་ཅད་ཀྱི་སེམས་ཀྱི་སྤྱོད་པ་ཆགས་པ་ཡོད་མེད་ལ་སོགས་ཇི་ལྟ་བ་བཞིན་ཤེས་པ་དང་། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་དུ་སྣང་མི་སྣང་དུ་བྱེད་པ་སོགས་རྫུ་འཕྲུལ་གྱི་མངོན་པར་ཤེས་པས་རྩེ་བ་དང་།

༄༧། །རང་ཉིད་མ་འོངས་པ་ན་སངས་རྒྱས་པའི་ཞིང་རྟེན་སྣོད་ཀྱི་འཇིག་རྟེན་གསེར་དངུལ་ལ་སོགས་པ་བཟང་པོའི་ངོ་བོར་སྒྲུབ་ཅིང་བསྒྱུར་བ་དང་། རྣམ་པ་ཐམས་ཅད་དུ་ཆོས་སྐུ་ཡོངས་སུ་བརྟགས་ཏེ་ཐོབ་པར་བྱ་་་བའི་ཕྱིར་དུ་སངས་རྒྱས་ཀྱི་གཟུགས་སྐུ་བསྟེན་ཏེ་མཉེས་པར་བྱེད་པ་དང་། སེམས་ཅན་གྱི་དབང་པོ་ཤེས་པའི་ལྷའི་མིག་བསྐྱེད་པ་དང་། རང་ཉིད་མ་འོངས་པ་ན་འཚང་རྒྱ་བའི་ཞིང་བརྟེན་པ་སེམས་ཅན་རྣམས་ཉེས་པ་་་་་་་མེད་ཅིང་ཡོན་ཏན་དང་ལྡན་པར་ཡོངས་སུ་སྦྱོང་བ་དང་། ཏིང་ངེ་འཛིན་ལས་ལྡང་འཇུག་ཐམས་ཅད་དུ་སྒྱུ་མ་ལྟ་བུར་གནས་ཤིང་ཡང་དང་ཡང་སྙོམས་པར་འཇུག་པ་དང་། སེམས་ཅན་གྱི་དོན་འགྲུབ་པར་མཐོང་ན་བློ་སྔོན་་དུ་བཏང་བའི་སྐྱེ་བ་ཡོངས་སུ་འཛིན་པ་ནི་བསམ་བཞིན་དུ་སྐྱེ་བ་ལེན་པའོ། །ངག་དོན་རིགས་འགྲེ །ས་དགུ་པའི་ཡོངས་སྦྱོང་ནི། ཡོངས་སུ་སྦྱོང་བ་བཅུ་གཉིས་ཀྱིས། །ས་ནི་དགུ་པ་ཡང་དག་འཐོབ། །སྨོན་ལམ་་་དག་ནི་མཐའ་ཡས་དང་། །ནས། །ཡོངས་སུ་སྦྱོང་བར་ཤེས་པར་བྱ། །ཞེས་བྱ་བས་བཤད་པ་ལ། མཚམས་སྦྱར་བ་ནི། ཤེས་བྱ་ཆོས་ཅན། ས་བརྒྱད་པའི་ཡོངས་སྦྱོང་བསྟན་ནས་དེའི་རྗེས་སུ་ས་དགུ་པའི་་་་་་་ཡོངས་སྦྱོང་བསྟན་པ་ལ་རྒྱུ་མཚན་ཡོད་དེ། ས་དགུ་པ་སྟོབས་ཀྱི་ཕར་ཕྱིན་ལ་གཙོ་བོར་སྤྱོད་པ་ཉིད་ཀྱིས་སོ། །ཚིག་དོན་འབྱེད་པ་ནི། ངོ་བོ་ཉིད་མི་དམིགས་པར་རྟོགས་པས་ཁྱད་པར་དུ་བྱས་པའི་ཡོངས་སྦྱོང་བཅུ་་་་་་་

གཉིས་ཀྱིས་སོ་སོ་ཡང་དག་རིག་པའི་བློ་གྲོས་བཟང་པོ་ཐོབ་པས་ན་ས་དགུ་པ་ལེགས་པའི་བློ་གྲོས་འཐོབ་པ་ཡིན་ནོ། །བཅུ་གཉིས་ཅི་དགོས་ཤེ་ན། ཤེས་བྱ་ཆོས་ཅན། ས་དགུ་པའི་ཡོངས་སྦྱོང་བཅུ་གཉིས་སུ་ངེས་ཏེ།ས་དགུ་པའི་ཡོན་ཏན་རྫོགས་པར་སྐྱེད་པ་ལ་བཅུ་གཉིས་དགོས་ཤིང་། དེ་བས་མང་མི་དགོས། ཉུང་ན་མི་རྫོགས་པའི་ཕྱིར། བཅུ་གཉིས་པོ་གང་ཞེ་ན། བསམ་པ་ལྟར་འགྲུབ་པའི་སྨོན་ལམ་མཐའ་ཡས་པ་དང་།ལྷ་ལ་སོགས་པའི་སེམས་ཅན་ཐམས་ཅད་ཀྱི་སྐད་ཤེས་པ་ངེས་པའི་ཚིག་སོ་སོ་ཡང་དག་པར་རིག་པ་དང་། རིག་པ་དང་གྲོལ་བར་སྨྲ་བའི་སྤོབས་པ་ཆུ་བོ་ཆེན་པོའིཚོརྒྱུན་ལྟར་མི་ཟད་པ་སྤོབས་པ་སོ་སོ་ཡང་དག་པར་རིག་པ་་་་་དང་་།་ སྐྱེ་བོ་དམ་པ་ཐམས་ཅད་ཀྱིས་བསྔགས་པ་བུད་མེད་ཀྱི་སྐྱོན་ཐམས་ཅད་དང་བྲལ་བའི་མིའི་མངལ་དུ་འཇུག་པ་ནི་མངལ་དུ་འཇུག་པ་མཆོག་དང་། སྤྱིར་རྒྱལ་རིགས་ཤིང་སྭཱ་ལ་ཆེན་པོ་ལྟ་བུའམ་བྲམ་ཟེའི་རིགས་་་་་་ཤིང་སཱ་ལ་ཆེན་པོ་ལྟ་བུ་ལ་སོགས་པར་གནས་པ་ནི་རིགས་ཕུན་སུམ་ཚོགས་པ་དང་། བྱེ་བྲག་ཏུ་ཉི་མ་དང་བུ་རམ་ཤིང་ལ་སོགས་པ་ལས་སྐྱེས་པ་ནི་རུས་ཕུན་སུམ་ཚོགས་པ་དང་། ཕ་མ་དང་ལེགས་པར་འབྲེལ་བའི་་་་་་་གཉེན་དམ་པ་འབའ་ཞིག་འབྱུང་བ་ནི་ཆོ་འབྲང་ཕུན་སུམ་ཚོགས་པ་དང་། ཇི་ལྟར་བཞེད་པ་བཞིན་སྒྲུབ་པའི་རང་དབང་བའི་འཁོར་ནི་འཁོར་ཕུན་སུམ་ཚོགས་པ་དང་། སྐྱེས་མ་ཐག་བརྒྱ་བྱིན་དང་ཚངས་པ་ལ་སོགས་པས་

ནོ༅༅། །མངོན་པར་བསྟོད་པ་དང་བཅས་ཏེ་སྐྱེ་བ་ནི་སྐྱེ་བ་ཕུན་སུམ་ཚོགས་པ་དང་། སངས་རྒྱས་དང་བྱང་ཆུབ་སེམས་དཔས། སྲིད་གསུམ་མི་རྟག་རྩྭ་རྩེའི་ཟིལ་པ་འདྲ། །ཞེས་པ་ལ་སོགས་པའི་ཚིག་གིས་་་་་་་བསྐུལ་ཏེ་ཁྱིམ་ནས་ངེས་པར་འབྱུང་བ་ནི་ངེས་འབྱུང་ཕུན་སུམ་ཚོགས་པ་དང་། ཡིད་བཞིན་གྱི་ནོར་བུ་དང་འདྲ་བའི་འཚང་རྒྱ་བའི་རྟེན་བྱང་ཆུབ་ཀྱི་ཤིང་ཐུབ་པའི་ཨ་ཤྭ་ཐ་དང་། བྱམས་པའི་ཀླུ་ཤིང་ལ་སོགས་པའི་གནས་་བྱང་ཆུབ་ཀྱི་ཤིང་ཕུན་སུམ་ཚོགས་པ་དང་། སངས་རྒྱས་ཀྱི་སྟོབས་བཅུ་ལ་སོགས་པ་ངོ་བོར་གྱུར་པའི་ཡོན་ཏན་ཐམས་ཅད་རྫོགས་པར་བྱེད་པ་ནི་ཡོན་ཏན་ཕུན་སུམ་ཚོགས་པ་ཡིན་ནོ། །ངག་དོན། ས་དགུ་པ་ལ་གནས་པའི་བྱང་སེམས་ཆོས་ཅན། སྨོན་ལམ་མཐའ་ཡས་པ་མི་དམིགས་པར་རྟོགས་པའི་སྒོ་ནས་སྦྱངས་པ་ལ་དགོས་པ་ཡོད་དེ། དེ་དེའི་སྒོ་ནས་སྦྱངས་པས་ས་དགུ་པའི་ཡོན་ཏན་ཐམས་ཅད་རྫོགས་པར་འཐོབ་པའི་ཕྱིར།དེས་ཕྱི་མ་ཐམས་ཅད་རིགས་འགྲེའོ། །འབྲས་བུ་ས་བཅུ་པའི་མཚན་ཉིད་ནི། ས་དགུ་འདས་ནས་ཡེ་ཤེས་ནི། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། བྱམས་མགོན་ཆོས་ཅན།ཉིད་ཀྱིས་གོང་དུ་བསྟན་པ་དེ་ལྟར་རྒྱུ་ས་དགུའི་ཡོངས་སྦྱོང་བསྟན་ནས། འབྲས་བུའི་ས་ཉིད་དུ་ཡོངས་སྦྱོང་མ་བཤད་པར་ས་བཅུ་པའི་མཚན་ཉིད་བཤད་པ་ལ་རྒྱུ་མཚན་ཡོད་དེ། ཉིད་ཀྱིས་ས་བཅུ་པར་ས་དགུ་པ་མན་ཆད་་

ཀྱི་རྟོགས་པ་ཐམས་ཅད་ཡོན་ཏན་ཡར་ལྡན་དུ་འདུས་པ་ལ་དགོངས་ནས་དེ་ལྟར་བསྟན་པའི་ཕྱིར། ཆོས་ཅན། ཉིད་ཀྱིས་མངོན་རྟོགས་རྒྱན་འདིར་ས་བཅུ་པའི་ཡོངས་སྦྱོང་རྩ་ཚིག་གིས་དངོས་སུ་ཟིན་པར་མ་བཤད་པ་ལ་་་་རྒྱུ་མཚན་ཡོད་དེ། ཉིད་ཀྱིས་ས་དགུ་པ་མན་ཆད་ཀྱི་ཡོངས་སྦྱོང་ལས་རིགས་གཞན་དུ་གྱུར་པའི་ས་བཅུ་པའི་ཡོངས་སྟོང་མེད་པ་ལ་དགོངས་ནས་མངོན་རྟོགས་རྒྱན་འདིར་ས་བཅུ་པའི་ཡོངས་སྦྱོང་རྩ་ཚིག་གིས་དངོས་སུ་ཟིན་་་་པར་མ་བཤད་པའི་ཕྱིར། ཚིག་དོན་འབྱེད་པ་ནི། ས་བཅུ་རྒྱུན་མཐའི་ཡེ་ཤེས་ཆོས་ཅན། བྱང་ཆུབ་སེམས་དཔའི་ས་བཅུ་པ་ཡིན་ཏེ། འདས་ས་ས་དགུ་ལས་ཡོན་ཏན་ཡར་ལྡན་དུ་ཐོབ་ཅིང་འདས་ནས་སྨོན་ལམ་གྱི་་་་་མཐུས་མཛད་པ་བཅུ་གཉིས་ཀྱིས་འཚང་རྒྱ་བའི་སྦྱོར་བར་ཤེས་པ་གང་གིས་ཏེ་སྒོ་ནས་སངས་རྒྱས་ཀྱི་ས་ལ་གནས་པའི་ཡེ་ཤེས་ཡིན་པའི་ཕྱིར། ས་བཅུ་པ་ལ་སངས་རྒྱས་ཀྱི་སར་བརྗོད་པའི་རྒྱུ་མཚན་ནི། ཤེས་བྱ་ཆོས་་་་་་་ཅན་།་ ས་བཅུ་པ་ལ་སངས་རྒྱས་ཀྱི་སར་བརྗོད་པ་ལ་རྒྱུ་མཚན་ཡོད་དེ། ས་བཅུ་བ་ལ་བྱང་ཆུབ་སེམས་དཔའ་རྫོགས་པའི་སངས་རྒྱས་དང་གཞན་དོན་བྱེད་ཚུལ་མཉམ་པས་རྫོགས་པའི་སངས་རྒྱས་དང་སངས་རྒྱས་གཉིས་་ཀྱི་ནང་ནས་སངས་རྒྱས་ཁོ་ནར་བརྗོད་པར་བྱའི། སྟོབས་སོགས་མ་རྫོགས་པས་རྫོགས་པའི་སངས་རྒྱས་ནི་མ་ཡིན་ནོ་ཞེས་ཉི་ཁྲི་ལས་དངོས་ཤུགས་ལ་དོན་མཐུན་དུ་འབྱུང་བའི་ཕྱིར། འདས་ས་ས་དགུ་གང་ཞེ་ན།

༄༅། །ཉན་ཐོས་ཀྱི་སྦྱོར་ལམ་སྟན་གཅིག་པའི་རྟོགས་པ་མཚན་གཞི། དམན་པའི་ས་བརྒྱད་ཀྱི་ནང་ནས་རིགས་ཀྱི་སར་མཚོན། གནས་སྐབས་ཉན་ཐོས་ཀྱི་མྱང་འདས་སུ་རིགས་ངེས་པར་ཉན་ཐོས་སོ་སྐྱེའི་རྟོགས་་པ་།་ སོགས་པ་རང་སངས་རྒྱས་བསེ་རུ་ལྟ་བུའི་རིགས་ཅན་ནི་དྲོད་ནས། ཚོགས་སྤྱོད་ཆེན་པོ་ནི་བཟོད་ཆེན་ནས། ཚོགས་སྤྱོད་ཆུང་ངུ་ནི་མཐོང་ལམ་ནས་ངེས་པས་ཁྱབ། བྱང་སེམས་ཆེན་པོ་དྲོད་ནས་རིགས་ངེས་་་་་་་པར་ཁྱབ་བོ། །འབྲས་བུ་དང་པོ་རྒྱུན་ཞུགས་ཀྱི་འབྲས་བུ་ཡིན་ལ། དེ་ལ་ཞུགས་པ་ཉན་ཐོས་ཀྱི་རྒྱུན་ཞུགས་ཞུགས་པའི་རྟོགས་པ་དང་། ཉན་ཐོས་ཀྱི་རྒྱུན་ཞུགས་འབྲས་གནས་དང་། ཉན་ཐོས་ཀྱི་ཕྱིར་འོང་འབྲས་་་་་གནས་དང་། ཉན་ཐོས་ཀྱི་ཕྱིར་མི་འོང་འབྲས་གནས་དང་། ཉན་ཐོས་ཀྱི་དགྲ་བཅོམ་པའི་རྟོགས་པ་མཚན་གཞི། རིམ་པ་བཞིན་དུ་དམན་པའི་ས་བརྒྱད་ཀྱི་ནང་ནས་བརྒྱད་པའི་དང་། མཐོང་བའི་དང་། བསྲབས་པའི་དང་། འདོད་ཆགས་དང་བྲལ་བའི་དང་། བྱས་པ་རྟོགས་པའི་སར་མཚོན། རིམ་པ་བཞིན་དུ་དགྲ་བཅོམ་འབྲས་གནས་ནས་བགྲངས་ན་གྲངས་བརྒྱད་པ་ལ་བབ་པའི་ཉན་ཐོས་ཡི་ཞུགས་པའི་རྟོགས་པ། ཉན་་་་་ཐོས་ཀྱི་འབྲས་བུ་དང་པོ་གང་ཞིག །ཕྱིར་འོང་གི་འབྲས་བུ་དང་ཡང་འགལ། ཕྱིར་མི་འོང་གི་འབྲས་བུ་དང་ཡང་འགལ་བ། འདོད་ཉོན་དྲུག་པ་སྤངས། འདོད་ཉོན་དགུ་པ་དང་ཁམས་གོང་གི་ཉོན་མོངས་གཅིག་ཀྱང་་

སྤངས་པ་མེད་པའི་ཉན་ཐོས་འཕགས་པའི་རྒྱུད་ཀྱི་ཐེག་པ། འདོད་ཉོན་དགུ་པ་སྤངས། སྲིད་ཉོན་དགུ་པ་སྤངས་པ་མེད་པའི་ཉན་ཐོས་འཕགས་པའི་རྒྱུད་ཀྱི་ཐེག་པ། ཁམས་གསུམ་གྱི་ཉོན་མོངས་པ་མ་གོ་ ་་་་་་་སྤངས་པའི་ཉན་ཐོས་ཀྱི་ཐེག་པའོ། །ཉན་ཐོས་ཀྱི་ཞུགས་པ་ལྷག་མ་གསུམ་གྱི་རྟོགས་པ་མཚན་གཞི། དམན་པའི་ས་བརྒྱད་ཀྱི་ནང་ནས་ཉན་ཐོས་ཀྱི་སར་མཚོན། རིགས་ཅན་གསུམ་གྱི་ནང་ནས་རང་བཞིན་གྱིས་དབང་པོ་རྟུལ་པོའི་ཐེག་པ། དབྱེ་ན་གོང་དུ་བསྟན་པ་དྲུག་གོ །འོ་ན་གོང་མ་དྲུག་ལས་ལོགས་སུ་བགྲང་བའི་རྒྱུ་མཚན་ཅི་ཞེ་ན། རྫོགས་པའི་སངས་རྒྱས་ཤཱཀྱ་ཐུབ་པ་ཆོས་ཅན། ཉིད་ཀྱིས་འདས་ས་ས་དགུ་འཆད་པའི་་་་་་་སྐབས་འདིར་ཉན་ཐོས་ཀྱི་ས་གོང་མ་དྲུག་ལས་ལོགས་སུ་བསྟན་པ་ལ་རྒྱུ་མཚན་ཡོད་དེ། ཚུལ་ཏེ་གནས་སྐབས་ཐེག་པ་གསུམ་རྣམ་པར་གཞག་པར་དགོངས་ནས་དེ་ལྟ་བུའི་སྐབས་འདིར་དེ་ལྟར་བསྟན་པའི་ཕྱིར། བསེ་རུ་ལྟ་བུའི་རང་སངས་རྒྱས་ཀྱི་རྟོགས་པ་མཚན་གཞི། དམན་པའི་ས་བརྒྱད་ཀྱི་ནང་ནས་རང་སངས་རྒྱས་ཀྱི་སར་མཚོན། རྟེན་འབྲེལ་ཟབ་མོ་རྟོགས་པའི་ཐེག་པ་འབྲིང་པོའི་རྟོགས་པའོ། །གོང་དུ་བཤད་མ་ཐག་པའི་བྱང་་་ཆུབ་སེམས་དཔའི་ས་དགུ་མཚན་གཞི། འདས་ས་ས་དགུའི་ནང་ནས་བྱང་ཆུབ་སེམས་དཔའི་སར་མཚོན། བྱང་ཆུབ་སེམས་དཔའི་རྒྱུའི་ས་ཡིན་པ་སྟེ་དེ་ལྟར་ས་དགུའོ། །ཤེས་བྱེད་རྒྱས་པར་རིན་པོ་ཆེའི་བང་མཛོད་་་་་་་

༄༅། །ལས་ཤེས་པར་མཛོད། གསུམ་པ་གཉེན་པོའི་ཚོགས་སྒྲུབ་ནི། གཟུང་དང་འཛིན་པའི་རྣམ་རྟོག་རྣམས། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། བྱམས་མགོན་ཆོས་་་་ཅན་།་ ཉིད་ཀྱིས་གཉེན་པོའི་ཚོགས་ལ་བར་སྐབས་ཀྱི་ཚིགས་བཅད་གཅིག་གསུངས་པ་ལ་དགོས་པ་ཡོད་དེ། ཉིད་ཀྱིས་དེ་ལ་དེ་གསུངས་པས་གཉེན་པོའི་ཚོགས་དེ་མཐོང་ལམ་སྒོམ་ལམ་གཉིས་ལས་ལོགས་ན་ཡོད་དམ་་་སྙམ་པའི་དོགས་པ་ཁེགས་པའི་ཕྱིར། ཚིག་དོན་འབྱེད་པ་ནི། གཉེན་པོའི་ཚོགས་སྒྲུབ་དབྱེ་གཞི། དབྱེ་ངོ་མཐོང་སྤང་གཉེན་པོའི་ཚོགས་སྒྲུབ་བཞི། སྒོམ་སྤང་གཉེན་པོའི་ཚོགས་སྒྲུབ་བཞི་སྟེ་རྣམ་པར་བརྒྱད་དོ། །འབྱེད་པའི་རྒྱུ་མཚན། མི་མཐུན་ཕྱོགས་མཐོང་སྤང་གཟུང་འཛིན་གྱི་རྟོག་པ་བཞི། སྒོམ་སྤང་གཟུང་འཛིན་གྱི་རྟོག་པ་བཞི་སྟེ་བརྒྱད་ཡོད་པའི་དབྱེ་བས་སོ། །ཚོགས་སྒྲུབ་བརྒྱད་པོ་དེ་ནི་མངོན་དུ་བྱ་བའི་ཆོས་ཡིན་པས་་་མངོན་དུ་བྱའོ། །གང་ན་གཉེན་པོའི་ཚོགས་སྒྲུབ་བརྒྱད་དོ། །གང་ལ་བརྟེན་ནས་ན་ཀུན་རྫོབ་དང་དོན་དམ་པའི་བདེན་པ་གཉིས་གའི་རྣམ་པ་ལ་བརྟེན་ནས་སོ། །ཇི་ལྟར་ན་ཀུན་རྫོབ་ཀྱི་བདེན་པའི་རྣམ་པ་ལ་བརྟེན་་་་་་་ནས་མཐོང་སྤང་གཉེན་པོའི་ཚོགས་སྒྲུབ། དོན་དམ་པའི་བདེན་པའི་རྣམ་པ་ལ་བརྟེན་ནས་སྒོམ་སྤང་གཉེན་པོའི་ཚོགས་སྒྲུབ་བོ། །དགོས་པ་གཟུང་འཛིན་གྱི་རྣམ་པར་རྟོག་པ་བརྒྱད་ཉེ་བར་ཞི་བར་བྱ་བའི་ཕྱིར་དུའོ། །

གཟུང་འཛིན་གྱི་རྟོག་པ་བརྒྱད་དུ་འབྱེད་པའི་རྒྱུ་མཚན་ནི། གཟུང་རྟོག་གཉིས་འཛིན་རྟོག་གཉིས་ཏེ་བཞི་པོ་སོ་སོར་མཐོང་སྤང་དུ་གྱུར་པ་རྣམས་མཐོང་ལམ་གྱིས་སྤོང་། སྒོམ་སྤང་དུ་གྱུར་པ་རྣམས་སྒོམ་ལམ་གྱིས་སྤོང་་་་་་་པས་སོ། །ངག་དོན་ནི། གཉེན་པོའི་ཚོགས་སྒྲུབ་ཆོས་ཅན། རྣམ་པ་བརྒྱད་དུ་འབྱེད་པའི་རྒྱུ་མཚན་ཡོད་དེ། མི་མཐུན་ཕྱོགས་བརྒྱད་ཡོད་པའི་དབྱེ་བས་དེར་ཕྱེ་བའི་ཕྱིར། ཆོས་ཅན། བངེན་གཉིས་ཀྱི་རྣམ་པ་་་ལ་བརྟེན་ནས་མངོན་དུ་བྱས་པ་ལ་དགོས་པ་ཡོད་དེ། གཟུང་འཛིན་གྱི་རྣམ་རྟོག་བརྒྱད་ཞི་བར་བྱ་བའི་ཕྱིར་དུ་བདེན་གཉིས་ཀྱི་རྣམ་པ་ལ་བརྟེན་ནས་མངོན་དུ་བྱ་བ་ཡིན་པའི་ཕྱིར། ཤེས་བྱ་ཆོས་ཅན། གཟུང་འཛིན་གྱི་་རྟོག་པ་བརྒྱད་དུ་ཕྱེ་བ་ལ་རྒྱུ་མཚན་ཡོད་དེ། གཟུང་འཛིན་གྱི་རྟོག་པ་བཞི་པོ་སོ་སོར་མཐོང་བའི་ལམ་དང་སྒོམ་པའི་ལམ་གྱིས་སྤོང་བས་སོ། །གཟུང་འཛིན་གྱི་རྟོག་པ་བཞི་པོ་གང་ཞེ་ན། གཟུང་རྟོག་ལ་དངོས་པོ་ཙམ་་་་དང་གཉེན་པོའི་རྟེན་ཅན་གྱི་གཟུང་རྟོག་གཉིས། འཛིན་རྟོག་ལ་གང་ཟག་རྫས་ཡོད་དང་སྐྱེས་བུ་བཏགས་ཡོད་དུ་འཛིན་པའི་རྟེན་ཅན་གྱི་འཛིན་རྟོག་གཉིས་ཏེ་རྒྱས་པར་བཤད་ཟིན་ཏོ། །གཉེན་པོའི་ཚོགས་སྒྲུབ་གནས་་་་་་་སྐབས་གང་ན་ཡོད་ཅེ་ན། མཐོང་སྒོམ་གྱི་ལམ་གཉིས་པོ་ཁོ་ནའི་གནས་སྐབས་ཀྱི་ཁྱད་པར་མཉམ་བཞག་བར་ཆད་མེད་ལམ་ན་ཡོད་དོ། །བཞི་པ་ངེས་འབྱུང་སྒྲུབ་པ་ནི། ཆེད་དུ་བྱ་དང་མཉམ་ཉིད་དང་། །ཞེས་བྱ་་་་་

༄ཚོ། །བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། ཚོགས་སྒྲུབ་བསྟན་ནས་བཞི་པ་ངེས་འབྱུང་སྒྲུབ་པ་བསྟན་པ་ལ་རྒྱུ་མཚན་ཡོད་དེ། གོང་དུ་བསྟན་པ་དེ་ལྟར་ཚོགས་་་་་་གཉིས་བསགས་པས་སྔར་སྤང་བྱའི་གཡུལ་ལས་མ་རྒྱལ་བ་ལས་ཕྱིས་རྒྱལ་བ་ངེས་པར་འབྱུང་བས་སོ། །ཚིག་དོན་འབྱེད་པ་ནི། ཆེད་དུ་བྱ་བའི་ངེས་འབྱུང་སྒྲུབ་པ་ནས་ལམ་གྱི་ཡུལ་ཅན་གྱི་ངེས་འབྱུང་སྒྲུབ་པའི་བར་ངེས་་འབྱུང་བརྒྱད་པོ་འདི་ནི་ངེས་འབྱུང་སྒྲུབ་པ་ཡིན་པར་རྗེས་འཇུག་གི་གདུལ་བྱས་ཤེས་པར་བྱའོ། །དེ་རྣམས་གང་ཞེ་ན། བྱང་སེམས་ཆེན་པོ་རྣམས་ནི་ངེས་པར་འབྱུང་ས་བརྒྱད་དུ་འབྱུང་བ་ཐམས་ཅད་མི་དམིགས་པར་་་་་་་ཆོགས་པའི་སྒོ་ནས་ངེས་པར་ཏེ་གདོན་མི་ཟ་བར་འབྱུང་བས་ན། གང་ཞིག །འབྱུང་ས་བརྒྱད་པོ་གང་རུང་དུ་གདོན་མི་ཟ་བར་འབྱུང་བའི་བྱ་བ་ནི་ངེས་འབྱུང་སྒྲུབ་པའི་མཚན་ཉིད་ཡིན་པས། དེ་དབྱེ་གཞི། དབྱེ་ངོ་་་་་་རྣོམ་པ་བརྒྱད་ཡིན་ནོ། །འབྱེད་པའི་རྒྱུ་མཚན་ངེས་པར་འབྱུང་ས་བརྒྱད་ཡོད་པ་ཡིན་པས་སོ། །འབྱུང་ས་བརྒྱད་ལས་ལྷག་པའི་ཆོས་གཞན་ཡང་ཡོད་པས་སྒྲུབ་པ་བརྒྱད་དུ་མ་ངེས་སོ་ཞེ་ན། ཤེས་བྱ་ཆོས་ཅན། ངེས་་་པར་འབྱུང་ས་བརྒྱད་ལས་ལྷག་པའི་ཆོས་གཞན་ཡོད་པའི་རྒྱུ་མཚན་གྱིས་ངེས་འབྱུང་སྒྲུབ་པ་བརྒྱད་དུ་མ་ངེས་པ་མ་ཡིན་ཏེ། ངེས་པར་འབྱུང་བར་བྱ་བའི་གཞི་བརྒྱད་པོ་དེ་ལྟ་བུ་དག་ལས་ཁྱད་པར་དུ་འཕགས་པའི་ཆོས་་་་་་་

གཞན་མེད་པའི་ཕྱིར། དེས་ན་ངེས་པར་འབྱུང་ས་བརྒྱད་དུ་ངེས་པས་ངེས་པར་འབྱུང་བྱེད་བརྒྱད་དུ་ངེས་སོ། །དེ་རྣམས་གང་ཞེ་ན། ཆེད་དུ་བྱ་བའི་ངེས་འབྱུང་སྒྲུབ་པའི་མཚན་ཉིད། གང་ཞིག །སྔར་བཤད་པའི་་་ཆེད་དུ་བྱ་བ་ཆེན་པོ་གསུམ་མཐར་ཐུག་ཏུ་གདོན་མི་ཟ་བར་འབྱིན་པའི་བྱ་བ། མཉམ་པའི་ཉིད་ཀྱི་ངེས་འབྱུང་སྒྲུབ་པའི་མཚན་ཉིད། གང་ཞིག །ཆོས་ཐམས་ཅད་རང་བཞིན་མ་དམིགས་པར་མཉམ་པ་ཉིད་དུ་རྟོགས་པ་་མཐར་ཐུག་ཏུ་གདོན་མི་ཟ་སོགས་འདྲ། སེམས་ཅན་གྱི་དོན་གྱི་ངེས་འབྱུང་སྒྲུབ་པའི་མཚན་ཉིད། གང་ཞིག །སེམས་ཅན་གྱི་དོན་རྒྱ་ཆེན་པོ་བྱེད་པའི་ཕྲིན་ལས་མཐར་ཐུག་ཏུ་གདོན་མི་ཟ་སོགས་འདྲ། འབད་པ་མེད་པའི་ངེས་འབྱུང་སྒྲུབ་པའི་མཚན་ཉིད། གང་ཞིག །མཛད་པ་ལྷུན་གྲུབ་མཐར་ཐུག་ཏུ་གདོན་མི་ཟ་སོགས་འདྲ། རྫོགས་པའི་སངས་རྒྱས་ཤཱཀྱ་ཐུབ་པ་ཆོས་ཅན། མཛད་པ་ལྷུན་གྱིས་གྲུབ་པ་ཡིན་ཏེ། འབད་རྩོལ་་་་་གྱི་མཚན་མ་མེད་པར་བྱེད་པ་ཐམས་ཅད་བྱེད་པ་ཉིད་ཀྱིས་སོ། །མཐའ་ལས་འདས་པའི་ངེས་འབྱུང་སྒྲུབ་པའི་མཚན་ཉིད། གང་ཞིག །རྟག་ཆད་ཀྱི་མཐའ་དང་བྲལ་བའི་ཁྱད་པར་མི་གནས་པའི་མྱང་འདས་སུ་གདོན་མི་ཟ་སོགས་འདྲ། ཐོབ་པའི་ངེས་འབྱུང་སྒྲུབ་པའི་མཚན་ཉིད། གང་ཞིག །ཐེག་པ་གསུམ་གྱི་སྤངས་རྟོགས་ཐམས་ཅད་ཡོན་ཏན་ཡར་ལྡན་དུ་རྫོགས་པར་ཐོབ་པར་གདོན་མི་ཟ་སོགས་འདྲ། རྣམ་མཁྱེན་གྱི་ངེས་འབྱུང་་་

༄༅། །སྒྲུབ་པའི་མཚན་ཉིད། གང་ཞིག །སྔར་བཤད་པའི་རྣམ་པ་ཐམས་ཅད་མཁྱེན་པ་ཉིད་དུ་གདོན་མི་ཟ་སོགས་འདྲ། ལམ་གྱི་ཡུལ་ཅན་གྱི་ངེས་འབྱུང་སྒྲུབ་པའི་མཚན་ཉིད། གང་ཞིག །རྣམ་མཁྱེན་་་་་དེའི་དངོས་རྒྱུ་ཁྱད་པར་གྱི་ལམ་ས་བཅུ་རྒྱུན་མཐའི་བར་ཆད་མེད་ལམ་དུ་གདོན་མི་ཟ་བར་འབྱིན་པའི་བྱ་བའོ།། །།སྐབས་ཀྱི་སྒོ་ནས་མཇུག་བསྡུ་བ་ནི། མདོར་ན་ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་་་་་་་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་རྣམ་པ་ཐམས་ཅད་མཁྱེན་པ་ཉིད་གཏན་ལ་འབེབས་པའི་སྐབས་དང་པོའི་འགྲེལ་པ་དོན་གསལ་གྱི་སྙིང་པོའི་རྒྱན་རེ་ཞིག་རྫོགས་སོ།། །།དེ་ལྟར་སྐབས་དང་པོས་འབྲས་བུ་་རྣམ་མཁྱེན་འཁོར་བཅས་བསྟན་ནས། ད་ནི་སྐབས་གཉིས་པས་རྒྱུ་ལམ་ཤེས་འཁོར་བཅས་སྟོན་པ་ལ། རྒྱུ་མཚན་གྱི་སྒོ་ནས་མཚམས་སྦྱར། མཚོན་བྱེད་ཀྱི་སྒོ་ནས་རྒྱས་པར་བཤད། སྐབས་ཀྱི་སྒོ་ནས་མཇུག་བསྡུ་་་་བ་དང་གསུམ། དང་པོ་ནི། ཤེས་བྱ་ཆོས་ཅན། འབྲས་བུ་རྣམ་མཁྱེན་བསྟན་ནས་དེའི་རྗེས་སུ་ལམ་ཤེས་བསྟན་པ་ལ་རྒྱུ་མཚན་ཡོད་དེ། འབྲས་བུ་རྣམ་མཁྱེན་ཐོབ་པ་ནི། རྒྱུ་ལམ་ཤེས་ཡོངས་སུ་ཤེས་པ་མེད་ན་་་་མེད་པས་སོ། །གཉིས་པ་ལ་ལམ་ཤེས་ཀྱི་ཡན་ལག་དང་། ཡན་ལག་ཅན་གྱི་ལམ་ཤེས་གཉིས། དང་པོ་ལ་ལམ་ཤེས་སྐྱེ་བའི་རྟེན་གྱི་གང་ཟག །སྐྱེ་བའི་ཡུལ་ངེས་པ། ཁྱབ་པ། རང་བཞིན། བྱེད་ལས་དང་་

ལྔ་་་ཝདང་པོ་ནི། ལམ་ཤེས་འཆད་པའི་འཁོར་དུ་ལྷགས་པའི་འདོད་གཟུགས་ཀྱི་ལྷ་རྣམས་ཀྱི་རྒྱུད་ལ་ལམ་ཤེས་སྐྱེ་རུང་དུ་བསྒྲུབ་པར་བྱ་བའི་ཕྱིར་དུ་དེ་བཞིན་གཤེགས་པ་ཤཱཀྱ་ཐུབ་པའི་ཡེ་ཤེས་ལས་བྱུང་བའི་རང་བཞིན་་གྱི་འོད་ཀྱིས་ལམ་ཤེས་འཆད་པའི་འཁོར་དུ་ལྷགས་པའི་འདོད་གཟུགས་ཀྱི་ལྷ་རྣམས་དང་། ཚངས་པ་དང་། བརྒྱ་བྱིན་ལ་སོགས་པའི་ཟག་བཅས་ཀྱི་དགེ་བའི་ལས་ཀྱི་རྣམ་སྨིན་ལས་བྱུང་བའི་འོད་མོག་མོག་པོར་དྲི་མ་་་་་་་ཅན་ལྟ་བུ་དང་། གཟི་བརྗིད་མེད་པར་མཛད་པ་ནི་ཆགས་སྡང་དང་། ཞུམ་སེམས་དང་། ང་རྒྱལ་མངོན་གྱུར་པ་བཅོམ་པའི་རྒྱུད་ཁོ་ན་ལ་རྟོགས་པ་ལམ་ཤེས་དངོས་སུ་སྐྱེའོ་ཞེས་ཤེས་པར་བྱ་བའི་ཕྱིར་མཛད་དོ། །རྒྱུ་མཚན་དེའི་ཕྱིརི་སྐབས་འདིའི་དེ་བཞིན་གཤེགས་པའི་གཟུགས་སྐུའི་འོད་ཀྱི་ཆེ་བ་སྟོན་པའི་མདོས་ཚིག་ཟུར་གྱིས་ཏེ་ཤུགས་ལ་ལམ་ཤེས་སྐྱེ་བའི་རྟེན་གྱི་གང་ཟག་བརྗོད་པ་ཡིན་ནོ། །ངག་དོན། དེ་བཞིན་གཤེགས་པ་་་་་་་ཤཱཀྱ་ཐུབ་པའི་རང་བཞིན་གྱི་འོད་ཀྱིས་འདོད་གཟུགས་ཀྱི་ལྷ་རྣམས་ཀྱི་འོད་མོག་མོག་པོར་མཛད་པ་ནི་ཆོས་ཅན། དགོས་པ་ཡོད་དེ། ང་རྒྱལ་མངོན་གྱུར་བ་བཅོམ་པའི་རྒྱུད་ཁོ་ན་ལ་ལམ་ཤེས་དངོས་སུ་སྐྱེའོ་ཞེས་ཤེས་་་་་་་པར་བྱ་བའི་ཕྱིར་མཛད་པ་ཡིན་པའི་ཕྱིར། ཤེས་བྱ་ཆོས་ཅན། སྐབས་འདིའི་དེ་བཞིན་གཤེགས་པའི་གཟུགས་སྐུའི་འོད་ཀྱི་ཆེ་བ་སྟོན་པའི་མདོས་ཤུགས་ལ་ལམ་ཤེས་སྐྱེ་བའི་རྟེན་གྱི་གང་ཟག་བརྗོད་པ་ཡིན་ཏེ། དེ་་་་་་་

༄ཚོ། །བཞིན་གཤེགས་པའི་གཟུགས་སྐུའི་འོད་ཀྱིས་འདོད་གཟུགས་ཀྱི་ལྷ་རྣམས་ཀྱི་འོད་མོག་མོག་པོར་མཛད་པ་ནི་ང་རྒྱལ་མངོན་གྱུར་པ་བཅོམ་པའི་རྒྱུད་ཁོ་ན་ལ་ལམ་ཤེས་དངོས་སུ་སྐྱེའོ་ཞེས་ཤེས་པར་བྱ་བའི་ཕྱིར་་་མཛད་པ་ཡིན་པ་དེའི་ཕྱིར་རོ། །གཉིས་པ་ནི། རྒྱུ་ལམ་ཤེས་དེ་ཆོས་ཅན། དངོས་སུ་སྐྱེ་བའི་ཡུལ་སོ་སོར་ངེས་པ་ཡིན་ཏེ། བྱང་ཆུབ་མཆོག་ཏུ་སེམས་བསྐྱེད་པ་ཁོ་ནའི་རྒྱུད་ལ་དངོས་སུ་སྐྱེ་བ་ཡིན་པས་སོ། །གསུམ་པ་ནི། བྱང་སེམས་ཆེན་པོར་མ་ཟད་ཁམས་གསུམ་ལ་སེམས་འདོད་ཆགས་དང་བྲལ་བ་ཉན་རང་དགྲ་བཅོམ་པ་དང་། ཞི་བགྲོད་ཕྱོགས་གཅིག་པའི་ཉན་ཐོས་དང་། རང་སངས་རྒྱས་ཀྱི་རིགས་ཅན་སློབ་པ་་་་་་་རྣམས་དང་། དེ་ལས་ཅིག་ཤོས་ཕྱི་རོལ་པའི་རྣལ་འབྱོར་པས་ཀྱང་མཐར་ཐུག་རྫོགས་པའི་སངས་རྒྱས་ཐོབ་པར་བྱ་བའི་ཕྱིར་དུ་གནས་སྐབས་རྒྱུ་ལམ་ཤེས་བསྒོམ་པར་བྱ་བ་ཡིན་པས་ཁྱབ་པ་ཡིན་ནོ། །དེའི་རྒྱུ་མཚན།སྐྱེ་བོ་སེམས་ཅན་ཐམས་ཅད་རྫོགས་པའི་བྱང་ཆུབ་ཀྱི་མཐར་ཐུག་པར་འགྲོ་བ་ཅན་ཡིན་ཏེ། རྒྱུ་མཚན་དེའི་ཕྱིར་རོ། །དེ་མི་འཐད་དེ། ཐེག་པ་གསུམ་གྱི་རྣམ་གཞག་མཐར་ཐུག་ལ་ལྟོས་ཏེ་ངེས་དོན་ཡིན་པའི་ཕྱིར་ཟེར་་་ན་།་ རྟགས་མ་གྲུབ་སྟེ། བཅོམ་ལྡན་འདས་ཀྱིས་ཐེག་པ་གསུམ་དུ་རྣམ་པར་བཞག་པ་ནི་མཐར་ཐུག་ལ་ལྟོས་ཏེ་དྲང་དོན་དགོངས་པ་ཅན་ཡིན་གྱི་ངེས་དོན་མཚན་ཉིད་པ་མ་ཡིན་ནོ་ཞེས་མདོ་ལས་དོན་མཐུན་དུ་འབྱུང་བས་་

སོ་།་ །དེ་ལ་དགོངས་གཞི་གནས་སྐབས་ཉན་རང་དུ་རིགས་ངེས་པ་ཡོད་པ་ལ་དགོངས། དགོས་པ་རིག་ཅན་གསུམ་དྲང་བའི་དོན་དུ། དངོས་ལ་གནོད་བྱེད་ཉན་རང་གི་རྒྱུད་ལ་སྤངས་རྟོགས་མཐར་ཐུག་པ་མེད་པས་་་་་་གནོད་དོ། །དེས་ན་ཐེག་པ་གསུམ་གྱི་རྣམ་གཞག་ནི་མཐར་ཐུག་ལ་ལྟོས་ཏེ་དྲང་དོན་དགོངས་པ་ཅན་ཡིན་ནོ། །ངག་དོན་ནི། ཤེས་བྱ་ཆོས་ཅན། ཉན་རང་དགྲ་བཅོམ་པ་དང་ཕྱི་རོལ་པའི་རྣལ་འབྱོར་པས་ཀྱང་་་་་་་འབྲས་བུ་རྫོགས་པའི་སངས་རྒྱས་ཐོབ་པར་བྱ་བའི་ཕྱིར་དུ་རྒྱུ་ལམ་ཤེས་བསྒོམ་པར་བྱ་བ་ཡིན་པས་ཁྱབ་པ་ཡིན་ཏེ། སེམས་ཅན་ཐམས་ཅད་རྫོགས་པའི་བྱང་ཆུབ་ཀྱི་མཐར་ཐུག་པར་འགྲོ་བ་ཅན་ཡིན་པའི་ཕྱིར་ཏེ། ཐེག་་་པ་གསུམ་གྱི་རྣམ་གཞག་ནི་མཐར་ཐུག་ལ་ལྟོས་ཏེ་དྲང་དོན་དགོངས་པ་ཅན་ཡིན་གྱི་ངེས་དོན་མཚན་ཉིད་པ་མ་ཡིན་པའི་ཕྱིར། བཞི་པ་ནི། བྱང་ཆུབ་ཀྱི་སེམས་བསྐྱེད་པ་རྒྱུ་ལམ་ཤེས་ཆོས་ཅན། དགེ་བའི་རྩ་བ་དང་་་་་་་མཚུངས་ལྡན་གྱི་ཉོན་མོངས་པ་རྣམ་པ་ཐམས་ཅད་དུ་སྤངས་པ་མ་ཡིན་པ་དེ་ཁྱོད་ཀྱི་རང་བཞིན་ཡིན་ཏེ། ཁྱོད་འཁོར་བའི་ཇི་སྲིད་པར་སེམས་ཅན་གྱི་དོན་བྱེད་པར་ཞུགས་པའི་སློབ་ལམ་ཡིན་པས་སོ། །དགེ་བའི་རྩ་བ་་་་་་་དང་མཚུངས་ལྡན་གྱི་ཉོན་མོངས་པ་ནི་སྟོང་ཉིད་རྟོགས་པའི་ཤེས་རབ་ཀྱིས་ཟིན་ཅིང་སེམས་ཅན་ལ་དམིགས་པའི་སྙིང་རྗེས་བསླངས་ཏེ། གཞན་དོན་དུ་སྲིད་པར་སྐྱེ་བ་ལེན་པར་འདོད་པའི་འདུན་པ་གཅིག་ཡིན་ལ། དེ་་་་་་

༄༅། །ཉོན་མོངས་བཏགས་པ་བ་ཡིན་ཏེ། འདོགས་པའི་རྒྱུ་མཚན། རང་རྒྱུད་ལྡན་གྱི་སྐྱེས་བུ་ཁམས་གསུམ་དུ་སྦྱོར་བར་མཚུངས་པས་སོ། །དགོས་པ་བྱང་སེམས་ཆེན་པོས་སེམས་ཅན་མི་འདོར་བར་ཤེས།དངོས་ལ་གནོད་བྱེད་སེམས་ཉེ་བར་ཉོན་མོངས་པར་བྱེད་པ་མ་ཡིན་པས་སོ། །དེ་ལྟར་བློ་གྲོས་རྒྱ་མཚོས་ཞུས་པའི་མདོ་ལས་གསུངས་པས་དེར་གཟིགས་མཛོད། ལྔ་པ་ནི། དགེ་བའི་རྩ་བ་དང་མཚུངས་ལྡན་གྱི་ཉོན་་་་་་མོངས་པ་སྤངས་པ་མ་ཡིན་པའི་རང་བཞིན་ཅན་གྱི་ལམ་ཤེས་ཆོས་ཅན། གཞན་དོན་བྱེད་པའི་ལས་ཅན་ཡིན་ཏེ། རྫོགས་སྨིན་མ་སྦྱངས་པར་ཡང་དག་པའི་མཐའ་མངོན་དུ་མི་བྱེད་ཅིང་ཐབས་ཤེས་ཁྱད་པར་ཅན་གྱི་སྒོ་་་་་་་ནས་སེམས་ཅན་སྔར་འཁོར་དུ་མ་བསྡུས་པ་འཁོར་དུ་སྡུད། སྔར་མ་སྨིན་པ་སྨིན་པར་བྱེད། སྔར་མ་གྲོལ་བར་གྲོལ་བར་བྱེད་པ་ཡིན་པས་སོ། །ཤེས་བྱ་ཆོས་ཅན། ལམ་ཤེས་ཀྱི་རང་བཞིན་བསྟན་ནས་དེའི་འོག་ཏུ་་་་ལམ་ཤེས་ཀྱི་བྱེད་ལས་བསྟན་པ་ལ་རྒྱུ་མཚན་ཡོད་དེ། རང་བཞིན་ཅན་གྱི་ལམ་ཤེས་ལས་དེའི་བྱེད་ལས་འབྱུང་བའི་ཕྱིར། མདོར་ན། ལམ་ཤེས་ཀྱི་ཡན་ལག་གི་མཚན་ཉིད། ལམ་ཤེ་དངོས་སུ་སྐྱེ་བའི་ཡུལ་རྟེན་གྱི་་གང་ཟག་ལམ་ཤེས་ཀྱི་རང་བཞིན་དང་ལམ་ཤེས་ཀྱི་བྱེད་ལས་གང་རུང་དུ་གྱུར་པའི་ཆོས། གཉིས་པ་ལ་ཉན་ཐོས་ཀྱི་ལམ་དང་། རང་སངས་རྒྱས་ཀྱི་ལམ་དང་། བྱང་སེམས་ཀྱི་ལམ་ཤེས་པའི་ལམ་ཤེས་གསུམ།

དང་པོ་ལ་ཤེས་བྱ་ཉན་ཐོས་ཀྱི་ལམ་དང་ལམ་ཤེས། རྒྱུ་ངེས་འབྱེད་ཆ་མཐུན་གཉིས། དང་པོ་ནི། ལམ་ཤེས་ཉིད་ཀྱི་ཚུལ་ལ་ནི། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་་ཆོས་ཅན། གོང་དུ་བསྟན་པ་དེ་ལྟར་ལམ་ཤེས་ཀྱི་རྟེན་ལ་སོགས་པ་བརྗོད་ནས་ཉན་ཐོས་ཀྱི་ལམ་དང་དེ་ཤེས་པའི་ལམ་ཤེས་བསྟན་པ་ལ་རྒྱུ་མཚན་ཡོད་དེ། ལམ་ཤེས་སྐྱེ་བའི་རྟེན་ལས་ལམ་ཤེས་འབྱུང་བའི་ཕྱིར།ཆོས་ཅན། ལམ་ཤེས་འཆད་པའི་སྐབས་སུ་ཉན་ཐོས་ཀྱི་ལམ་བསྟན་པ་ལ་རྒྱུ་མཚན་ཡོད་དེ། ལམ་ཤེས་འཆད་པའི་སྐབས་སུ་ཐེག་པ་གསུམ་གྱི་ལམ་ཐམས་ཅད་རྫོགས་པར་བྱ་དགོས་པས་སོ། །ཚིག་དོན་འབྱེད་པ་ནི།ལམ་ཤེས་འཆད་པའི་སྐབས་སུ་གང་ཟག་བྱང་ཆུབ་སེམས་དཔས་ཉན་ཐོས་རྣམས་ཀྱི་ལམ་འདི་ཤེས་པར་བྱའོ། །གང་གི་སྒོ་ནས་ན། འཕགས་པའི་བདེན་བཞིའི་རྣམ་པ་རྣམས་ངོ་བོ་ཉིད་མི་དམིགས་པར་རྟོགས་པའི་སྒོ་་་་་་ནས་སོ། །དེས་ན་རྣམ་མཁྱེན་ཡིད་ལ་བྱེད་བས་བདེན་བཞིའི་རྣམ་པ་རྣམས་མི་དམིགས་པར་མངོན་སུམ་དུ་རྟོགས་པའི་སྒོ་ནས་ཉན་ཐོས་ཀྱི་ལམ་ཡོན་ཏན་ཡར་ལྡན་དུ་བསྐྱེད་ཅིང་རྫོགས་པར་བྱེད་པའི་སེམས་དཔའི་ཡེ་ཤེས་་དེ་།་ ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་མཚན་ཉིད་ཡིན་ནོ། །མཚན་གཞི་ནི་བྱང་སེམས་མཐོང་ལམ་པའི་ཡེ་ཤེས་ལྟ་བུའོ། །ཤེས་བྱ་ཉན་ཐོས་ལམ་གྱི་མཚན་ཉིད། ཉན་ཐོས་ཀྱི་བྱང་ཆུབ་ཏུ་བགྲོད་པའི་གོ་་་་་་་

༄༅། །སྐབས་ཕྱེ་ཤུལ་དུ་གྱུར་པ། དབྱེ་ན་ཉན་ཐོས་ཀྱི་ཚོགས་སྦྱོར་མཐོང་སྒོམ་མི་སློབ་ལམ་དང་ལྔ། བདེན་བཞིའི་རྣམ་པ་རྣམས་གང་ཞེ་ན། མདོ་ལས་རྣམ་པ་ཉི་ཤུ་རྩ་དྲུག་གསུངས་པ་དེ་ལ། བདེན་བཞིའི་་རྣམ་པ་དང་གོ་རིམ་བཞིན་དུ་སྦྱར་ན། སྡུག་བསྔལ་གྱི་བདེན་པ་ལ་རྣམ་པ་བཞི་སྟེ། སྐྱེ་ཞིང་འཇིག་པས་ན་མི་རྟག་པ་དང་། ཉོན་མོངས་པའི་ཟག་པ་དང་བཅས་ཤིང་འཕགས་ལམ་གྱི་མི་མཐུན་ཕྱོགས་སུ་གྱུར་པས་ན་་་་་་སྡུག་བསྔལ་བ་དང་། དོན་གཞན་གྱི་བདག་གིས་སྟོང་པས་ན་སྟོང་པའི་མཚན་ཉིད་བདག་མེད་པ་དང་། ངོ་བོར་གྱུར་པའི་བདག་མེད་པས་ན་བདག་མེད་པའི་མཚན་ཉིད་ཞི་བ་སྟེ། མདོར་ན་མི་རྟག་པ་དང་སྡུག་བསྔལ་་་གཉིས་ངོ་བོ་ཉིད་ཀྱི་རྣམ་པ་ཡིན་ཏེ། མངོན་པ་ནས་གསུངས་པ་དང་མིང་དོན་གཉིས་ཀ་མཐུན་པའི་ཕྱིར། འདིར་ཤེས་ཕྱིན་གྱི་མདོ་ནས་གསུངས་པའི་བདག་མེད་དང་ཞི་བ་གཉིས་རྣམ་གྲངས་ཀྱི་རྣམ་པ་ཡིན་ཏེ། མངོན་པ་ནས་གསུངས་པའི་སྟོང་པ་ལ་འདིར་བདག་མེད་པའི་མིང་གིས་བསྟན། མངོན་པ་ནས་གསུངས་པའི་བདག་མེད་ལ་འདིར་ཞི་བའི་མིང་གིས་བསྟན་པས་དོན་གཅིག་མིང་ཐ་དད་ཡིན་པའི་ཕྱིར། ངག་དོན། སྡུག་་་་་་་བསྔལ་བདེན་པ་ཆོས་ཅན། ཤེས་བྱ་ཡིན་ཏེ། མི་རྟག་སྡུག་བསྔལ་བདག་མེད་ཞི་བ་ཡིན་པའི་ཕྱིར། ཆོས་ཅན། ཁྱོད་མི་རྟག་སོགས་སུ་བསྟན་པ་ལ་དགོས་པ་ཡོད་དེ། ཁྱོད་དེར་བསྟན་པས་ཁྱོད་ལ་རྟག་བདེ་་་་་་་

སོགས་སུ་འཛིན་པ་ཟློག་པའི་ཕྱིར། ཆོས་ཅན། མི་རྟག་པ་ཡིན་ཏེ། སྐྱེ་ཞིང་འཇིག་པའི་ཕྱིར། དེས་རིགས་འགྲེའོ། །ཀུན་འབྱུང་བདེན་པ་ལ་རྣམ་པ་བཞི་སྟེ། ཀུན་འབྱུང་བདེན་པའི་རྒྱུའི་ངོ་བོ་ནི་ནད་ལྟ་བུའི་་་་་རྣམ་པ་ཡིན་ཏེ། རང་འབྲས་སྡུག་བསྔལ་གྱི་རྒྱུའི་རྩ་བར་གྱུར་པའི་ཕྱིར། ཀུན་འབྱུང་བདེན་པའི་ཀུན་འབྱུང་བ་དང་རབ་སྐྱེ་དང་། རྐྱེན་གྱི་ངོ་བོ་ནི་འབྲས་དང་ཟུག་རྔུ་དང་སྡིག་པ་ལྟ་བུའི་རྣམ་པ་ཡིན་ཏེ། རང་འབྲས་་་སྡུག་བསྔལ་ཀུན་སྐྱེད་བྱེད་ཡིན་པའི་ཕྱིར་དང་། རང་འབྲས་སྡུག་བསྔལ་རབ་ཏུ་དྲག་ཏུ་སྐྱེད་བྱེད་ཡིན་པའི་ཕྱིར་དང་། རང་འབྲས་སྡུག་བསྔལ་བརྒྱུད་མར་འབྱུང་བའི་རྐྱེན་ཡིན་པའི་ཕྱིར། ཀུན་འབྱུང་བདེན་པ་ཆོས་་་་་་་ཅན་།་ སྤང་བྱ་ཡིན་ཏེ། རང་འབྲས་སྡུག་བསྔལ་གྱི་རྒྱུ་ཀུན་འབྱུང་རབ་སྐྱེ་རྐྱེན་ཡིན་པའི་ཕྱིར། ནད་དང་། འབྲས་དང་། ཟུག་རྔུ་དང་། སྡིག་པ་ལྟ་བུའི་རྣམ་པ་ཡིན་པའི་ཕྱིར། མཐོང་ལམ་དུ་བདེན་པ་མངོན་་སུམ་དུ་མཐོང་བས་སྡུག་ཀུན་ལ་ཡིད་འབྱུང་བར་བྱ་བའི་ཕྱིར་མཐོང་ལམ་གྱི་སྤྱོར་བ་ངེས་འབྱེད་ཆ་མཐུན་ལ་ཞུགས། སྒོམ་ལམ་དུ་སྡུག་ཀུན་གཉིས་ལ་འདོད་ཆགས་དང་བྲལ་བར་བྱ་བའི་ཕྱིར། སྒོམ་ལམ་གྱི་སྦྱོར་བ་་་་་་་མཐོང་ལམ་ལ་ཞུགས། མི་སློབ་ལམ་དུ་སྡུག་ཀུན་གཉིས་འགོག་པར་བྱ་བའི་ཕྱིར། མི་སློབ་ལམ་གྱི་སྦྱོར་བ་སྒོམ་ལམ་ལ་ཞུགས་པ་ཡིན་ནོ་ཞེས་ཆོས་མངོན་པའི་མདོ་ལས་འབྱུང་བའི་ཕྱིར། ཤེར་ཕྱིན་གྱི་མདོ་ལས་སྡུག་་

༄༅། །ཀུན་གཉིས་སོ་སོའི་ཡིད་འབྱུང་བའི་རྣམ་པའི་ངོ་བོ་ཕ་རོལ་གཉེན་པོའི་མི་མཐུན་ཕྱོགས་སུ་གྱུར་པ་དང་། གཉེན་པོས་འཇིག་པའི་ཆོས་ཅན་གྱི་རྣམ་པ་གཉིས་དང་། སྡུག་ཀུན་གཉིས་སོ་སོའི་འདོད་ཆགས་་་་་དང་བྲལ་བར་བྱ་བའི་རྣམ་པའི་ངོ་བོ། རང་གི་ངོ་བོ་སྐད་ཅིག་ཙམ་ཡང་གནས་པ་མེད་པས་གཡོ་བ་དང་། འཇིག་རྒྱུ་དོན་གཞན་ལ་ལྟོས་མེད་དུ་འཇིག་པས་རབ་ཏུ་འཇིག་པའི་རྣམ་པ་གཉིས་དང་། སྡུག་ཀུན་གཉིས་སོ་་་སོའི་འགོག་པར་བྱ་བའི་རྣམ་པའི་ངོ་བོ་འདི་ཕྱི་ལ་གནོད་པའི་གནས་སུ་གྱུར་པས་ན་འཇིགས་པ་དང་། རྒྱུད་ལ་ཉེ་བ་ཙམ་གྱིས་སྡུག་བསྔལ་མྱོང་བར་བྱེད་པས་ན་ནད་འགོ་བ་དང་། ཕན་བདེའི་ནོར་འཕྲོག་པར་བྱེད་པས་་་་ན་འཚེ་བའི་རྣམ་པ་གསུམ་སྟེ། རྣམ་པ་བདུན་པོ་རྣམས་གསུངས་སོ། །ངག་དོན། ཤེས་བྱ་ཆོས་ཅན། ཤེར་ཕྱིན་གྱི་མདོ་ལས་ཕ་རོལ་དང་འཇིག་པའི་ཆོས་ཅན་དང་། གཡོ་བ་དང་། རབ་ཏུ་འཇིག་པ་དང་།འཇིགས་པ་དང་། ནད་འགོ་བ་དང་། འཚེ་བའི་རྣམ་པ་རྣམས་གསུངས་པ་ལ་རྒྱུ་མཚན་ཡོད་དེ། སྡུག་ཀུན་གཉིས་ལ་ཡིད་འབྱུང་བ་དང་། འདོད་ཆགས་དང་བྲལ་བར་བྱ་བ་དང་། འགོག་པར་བྱ་བའི་ཕྱིར་ཞུགས་་པ་ཡིན་ནོ་ཞེས་ཆོས་མངོན་པའི་མདོ་ལས་འབྱུང་བའི་ཕྱིར། སྡུག་ཀུན་གཉིས་ཆོས་ཅན། ཡིད་འབྱུང་བར་བྱ་བ་ཡིན་ཏེ། ཕ་རོལ་གཉེན་པོའི་མི་མཐུན་ཕྱོགས་སུ་གྱུར་པ་དང་། གཉེན་པོས་འཇིག་པའི་ཆོས་ཅན་ཡིན་་་

པའི་ཕྱིར། དེས་ཕྱི་མ་གཉིས་རིགས་འགྲེ། འགོག་བདེན་ལ་རྣམ་པ་བདུན་ཏེ་མ་རིག་པ་འགོག་པའི་ངོ་བོ། ཡུལ་ཅན་ཉོན་མོངས་པས་དབེན་པས་ན་ཡུལ་བདག་མེད་པའི་རྣམ་པ་དང་། སྡུག་བསྔལ་ཉེ་བར་ཞི་བས་་་་ན་ཞི་པའི་རྣམ་པ་དང་། བདེ་ཞིང་གཙང་བས་རྒྱ་ནོམ་པའི་རྣམ་པའི་བདག་ཉིད་སྡུག་བསྔལ་དང་མི་གཙང་བས་དབེན་པ་དང་། གཏན་དུ་ཕན་པའི་གནས་སུ་ངེས་པར་འབྱུང་བའི་མཚན་ཉིད། ཇི་ལྟར་ངེས་པར་འབྱུང་་་་བར་ནི། བདག་དང་བདག་གི་བའི་ངོ་བོས་སྟོང་པ་ཉིད་དང་། འདུས་བྱས་ཀྱི་མཚན་མ་མེད་པ་དང་། ཁམས་གསུམ་ལ་སྨོན་པ་མེད་པ་དང་། གང་ངེས་པར་འབྱུང་བ་ནི། སླར་འཁོར་བསྒོ་་མངོན་པར་འདུ་བྱེད་པ་་་མེད་པའི་རྣམ་པ་རྣམས་སོ། །འགོག་བདེན་ཆོས་ཅན། མངོན་དུ་བྱ་བ་ཡིན་ཏེ། འགོག་པ་དང་། ཞི་བ་དང་། གྱ་ནོམ་པ་དང་། ངེས་འབྱུང་གི་རྣམ་པའི་བདག་ཉིད་ཡིན་པའི་ཕྱིར། ཡང་ན། འགོག་བདེན་གྱི་ཆོས་བདག་མེད་སོགས་བདུན་ཆོས་ཅན། འགོག་བདེན་གྱི་རྣམ་པ་ཡིན་ཏེ། དེའི་ཁྱད་པར་གྱི་ཆོས་ཡིན་པའི་ཕྱིར། ལམ་བདེན་ལ་རྣམ་པ་བཞི་སྟེ། ཐར་པའི་གྲོང་ཁྱེར་དུ་ཕྱིན་པར་བྱེད་པས་ན་ལམ་དང་། མི་་་་རིགས་པ་ཉོན་མོངས་ཀྱི་གཉེན་པོ་བྱེད་པས་ན་རིགས་པ་དང་། སེམས་ཕྱིན་ཅི་མ་ལོག་པར་སྒྲུབ་པས་ན་སྒྲུབ་པ་དང་། རྟག་པའི་གནས་སུ་མངོན་ཞེན་མེད་པར་འགྲོ་བས་ན་ངེས་འབྱིན་གྱི་རྣམ་པ་རྣམས་སོ། །ལམ་་་་་་་

༄༅། །བདེན་ཆོས་ཅན། བསྟེན་བྱ་ཡིན་ཏེ། ལམ་རིགས་པ་སྒྲུབ་པ་ངེས་འབྱིན་ཡིན་པའི་ཕྱིར། གཉིས་པ་ནི། འཕགས་པ་ཉན་ཐོས་ལམ་ལ་ནི། །ཞེས་བྱ་བ་ལ་སོགས་པས་གསུངས་ཏེ། འདི་ལ་་་་་་་མཚམས་སྦྱར་བ་ནི། ཤེས་བྱ་ཆོས་ཅན། ཉན་ཐོས་འཕགས་པའི་ལམ་བརྗོད་ནས་ངེས་འབྱེན་ཆ་མཐུན་བསྟན་པ་ལ་རྒྱུ་མཚན་ཡོད་དེ། བདེན་བཞི་མངོན་སུམ་དུ་ཤེས་པ་ནི་རྒྱུ་ངེས་འབྱེད་ཆ་མཐུན་ཐོབ་པ་སྔོན་དུ་འགྲོ་་་བ་ཅན་ཡིན་པས་སོ། །ཚིག་དོན་འབྱེད་པ་ནི། གྲོལ་སྡེ་གཉིས་ལྟར་ན། འཕགས་པ་ཉན་ཐོས་ཀྱི་ལམ་ལས་བྱང་སེམས་ཆེན་པོའི་ངེས་འབྱེད་ཆ་མཐུན་དམིགས་རྣམ་ཀྱི་སྒོ་ནས་ཁྱད་པར་དུ་འཕགས་པ་སྟོན་ཏོ། །ཇི་་་་ལྟར་ན། བྱང་སེམས་ཆེན་པོའི་སྤྱོར་ལམ་དྲོད་དང་། རྩེ་མོ་དང་། བཟོད་པ་དང་། ཆོས་མཆོག་ནི་རིམ་པ་བཞིན་དུ་རྣམ་མཁྱེན་ཡིད་ལ་བྱེད་པས་ཕུང་པོ་ལྔའི་སྟོང་ཉིད་ཀྱི་རང་བཞིན་རྣམ་དག་རྣམས་དབྱེར་མེད་པར་་་རྟོགས་པའི་སྒོ་ནས་དང་། མི་དམིགས་པར་རྟོགས་པའི་སྒོ་ནས་དང་། རྟག་སོགས་སུ་དམིགས་པའི་ཚུལ་གྱིས་གནས་བྱ་བཀག་པའི་རྣམ་པའི་སྒོ་ནས་དང་། རབ་དགའ་ལ་སོགས་པའི་ས་བཅུ་ལས་བརྩམས་ནས་ཐམས་ཅད་ལ་དམིགས་པའི་ཚུལ་གྱིས་གནས་བྱ་མ་ཡིན་པའི་རྣམ་པའི་སྒོ་ནས་གཟུགས་སོགས་ལ་དམིགས་པས་ཉན་ཐོས་ཀྱི་ལམ་ལས་ཁྱད་པར་དུ་འཕགས་པ་ཡིན་ནོ། །སློབ་དཔོན་ལྟར་ན་སྦྱོར་ལམ་དྲོད་ལ་གནས་པའི་ཉན་ཐོས་

ཆོས་ཅན། གཟུགས་སོགས་ཀྱི་སྟོང་ཉིད་རྣམས་དོན་དམ་པར་ཕན་ཚུན་ཐ་དད་མེད་པར་རྟོགས་པའི་རྣམ་པའི་སྒོ་ནས་བདེན་བཞི་ལ་དམིགས་ཏེ་བསྒོམ་པ་ལ་དགོས་པ་ཡོད་དེ། དེའི་སྒོ་ནས་དེ་ལ་དམིགས་ཏེ་བསྒོམས་་་་་་་པས་ངེས་འབྱེད་ཆ་མཐུན་དྲོད་སྐྱེ་ཞིང་འཕེལ་བའི་ཕྱིར། གཟུགས་སོགས་ཆོས་ཅན། དོན་དམ་པར་ཁྱོད་ཀྱི་སྟོང་ཉིད་རྣམས་ཕན་ཚུན་ཐ་དད་མེད་དེ། ཁྱོད་དོན་དམ་པར་རང་གི་ངོ་བོས་སྟོང་པའི་ཕྱིར། སྦྱོར་ལམ་རྩེ་་མོ་དང་བཟོད་པ་དང་ཆོས་མཆོག་ལ་གནས་པའི་ཉན་ཐོས་ཆོས་ཅན། གཟུགས་སོགས་བདེན་པར་མི་དམིགས་པར་རྟོགས་པའི་རྣམ་པའི་སྒོ་ནས་དང་། གཟུགས་སོགས་རྟག་སོགས་སུ་དམིགས་པའི་ཚུལ་གྱིས་གནས་བྱ་་་་་བཀག་པའི་རྣམ་པའི་སྒོ་ནས་དང་། མདོ་ལས་རྒྱས་པར་བསྟན་པ་རབ་དགའ་ལ་སོགས་པའི་ས་བཅུ་ལས་བརྩམས་ནས། ཆོས་ཐམས་ཅད་ལ་བདེན་པར་མི་དམིགས་པའི་རྣམ་པའི་སྒོ་ནས་བདེན་བཞི་ལ་དམིགས་ཏེ་་་་་་་བསྒོམ་པ་ལ་དགོས་པ་ཡོད་དེ། དེའི་སྒོ་ནས་དེ་ལ་དམིགས་ཏེ་བསྒོམས་པས་གོ་རིམ་བཞིན་དུ་ངེས་འབྱེད་ཆ་མཐུན་རྩེ་མོ་དང་བཟོད་པ་དང་ཆོས་མཆོག་སྐྱེ་ཞིང་འཕེལ་བའི་ཕྱིར། གཟུགས་སོགས་ཆོས་ཅན། བདེན་་་་་་པར་མ་དམིགས་པ་ཡིན་ཏེ། རྟགས་སྔ་མ་དྲོད་བཞིན་ནོ། །ཆོས་ཅན། རྟག་སོགས་སུ་དམིགས་པའི་ཚུལ་གྱིས་གནས་བྱ་བཀག་པ་ཡིན་ཏེ། རྟགས་སྔ་མ་དེ་བཞིན་དུའོ། །ཇི་ལྟར་བཀག་ན། གཟུགས་རྟག་པ་་་་

༄ཚོ། །ཡང་མ་ཡིན། མི་རྟག་པ་ཡང་མ་ཡིན། བདེ་བ་ཡང་མ་ཡིན། སྡུག་བསྔལ་བ་ཡང་མ་ཡིན་ཞེས་པ་ལ་སོགས་པའི་ཚུལ་གྱིས་བཀག་གོ །ཤེས་བྱ་ཆོས་ཅན། རབ་དགའ་ལ་སོགས་པའི་ཆོས་རྣམས་དེ་ཁོ་ནར་གནས་བྱ་མ་ཡིན་ཏེ། གང་གི་ཕྱིར་ན་སངས་རྒྱས་དེ་བཞིན་གཤེགས་པས་བྱང་ཆུབ་མངོན་པར་རྫོགས་པར་སངས་རྒྱས་ནས། ཆོས་རྣམས་དེ་ཁོ་ནར་གནས་བྱར་མ་གཟིགས་པའི་ཕྱིར་ཞེས་བྱ་བ་ཚད་མའི་སྐྱེས་བུས་མ་དམིགས་པའི་གཏན་ཚིགས་ཀྱི་འཐད་པས་གྲུབ་བོ། །མདོར་ན། ཉན་ཐོས་ཀྱི་ངེས་འབྱེད་ཆ་མཐུན་གྱི་མཚན་ཉིད། རང་རྒྱུ་ཚོགས་ལམ་རྫོགས་རྗེས་ཀྱི་ཉན་ཐོས་སོ་སྐྱེའི་སྒོམ་བྱུང་གཙོ་བོར་གྱུར་པ། དབྱེ་ན།དྲོད་རྩེ་མོ་བཟོད་པ་ཆོས་མཆོག་བཞིའི་མཚན་ཉིད། རིམ་པ་བཞིན། གང་ཞིག །མཐོང་ལམ་རྣམ་པར་མི་རྟོག་པའི་ཡེ་ཤེས་ཀྱི་མེ་སྐྱེ་བའི་སྔ་ལྟས་སུ་གྱུར་པ། གང་ཞིག །མི་མཐུན་ཕྱོགས་ཀྱིས་གཡོ་བའི་ནང་ནས་་མཆོག་ཏུ་གྱུར་པ། གང་ཞིག །མི་མཐུན་ཕྱོགས་ཀྱིས་མི་གཡོ་བའི་ནང་ནས་ཆུང་ངུ་། གང་ཞིག །འཇིག་རྟེན་པའི་རྟོགས་པ་རྣམས་ཀྱི་ནང་ནས་བཟོད་པ་ལས་མཆོག་ཏུ་གྱུར་པ། གཉིས་པ་རང་སངས་རྒྱས་ཀྱི་ལམ་ལ་ཁྱད་ཞུགས་པར་བསྟན་པ་དང་། ཁྱད་པར་ཅན་ལམ་དངོས་དང་། རྒྱུ་ངེས་འབྱེད་ཆ་མཐུན་དང་གསུམ་ལས། དང་པོ་ནི། རང་བྱུང་བདག་ཉིད་རྟོགས་པའི་ཕྱིར། །ཞེས་བྱ་བ་ལ་སོགས་པས་གསུངས་ཏེ།

འདི་ལ་མཚམས་སྦྱར་བ་ནི། ཉན་ཐོས་ཀྱི་ལམ་གྱི་མཇུག་ཐོག་ཏུ་རང་སངས་རྒྱས་ཀྱི་ལམ་དངོས་འཆད་པར་རིགས་སོ་ཞེ་ན། ཐེག་པ་གསུམ་རིམ་གྱིས་བགྲོད་པར་བྱ་བ་ཡིན་པའི་ཕྱིར། ཉན་ཐོས་ཀྱི་ལམ་གྱི་མཇུག་་་་་་་ཐོག་ཏུ་རང་སངས་རྒྱས་ཀྱི་ལམ་དངོས་བརྗོད་པར་རིགས་མོད། དེ་ལྟ་ན་ཡང་རེ་ཞིག་རང་སངས་རྒྱས་ཀྱི་ལམ་ཉན་ཐོས་ཀྱི་ལམ་ལས་ཁྱད་ཞུགས་པ་ཉིད་དུ་སྒྲུབ་བྱེད་རང་སངས་རྒྱས་ཀྱི་ལམ་བགྲོད་ཚུལ་དང་ཆོས་སྟོན་ཚུལ་་་བསྟན་པ་འདི་ཆོས་ཅན། དགོས་པ་ཡོད་དེ། ༠ཉན་ཐོས་ཀྱི་ལམ་རྣམས་ལས་རང་སངས་རྒྱས་དེ་དག་གི་ལམ་ཇི་ལྟར་ཁྱད་པར་དུ་འཕགས་པའི་རྒྱུ་མཚན་གང་གིས་ན་རང་སངས་རྒྱས་དེ་དག་གི་ལམ་ཉན་ཐོས་ཀྱི་ལམ་ལས་་གཞན་ཡིན་སྙམ་པའི་དོགས་པ་བསུ་ནས་དེ་བསལ་བའི་ཆེད་ཡིན་པའི་ཕྱིར། ཚིག་དོན་འབྱེད་པ་ལ། ཤུགས་བསྟན་ཉན་ཐོས་ཀྱི་ལམ་དམན་པའི་རྒྱུ་མཚན། དངོས་བསྟན་རང་སངས་རྒྱས་ཀྱི་ལམ་ཁྱད་པར་དུ་འཕགས་པའི་རྒྱུ་མཚན་ནོ། །དང་པོ་ནི། ཉན་ཐོས་ཀྱི་ལུང་ལས་ཉན་ཐོས་འདོད་ཁམས་པ་སྲིད་པ་ཐ་མ་པ་རྣམས་ནི་རང་གིས་བྱང་ཆུབ་ཐོབ་པ་སློབ་དཔོན་གཞན་གྱིས་སྒྲ་བཅས་ཀྱི་སྒོ་ནས་ཆོས་བསྟན་པ་ལ་ངེས་པར་ལྟོས་དགོས་་་་་ལ་།་ འདོད་པའི་རྟེན་ཅན་གྱི་ཉན་ཐོས་དགྲ་བཅོམ་པ་རྣམས་ནི་རང་ཉིད་ཆོས་ཉན་པ་ངག་ཏུ་བརྗོད་པ་ལ་ལྟོས་དགོས་པར་མ་ཟད་རང་གི་གདུལ་བྱ་གཞན་དག་ཀྱང་དགེ་བཅུ་སོགས་ལ་འཇུག་པར་བྱེད་པའི་ཆེད་དུ་ཆོས་སྟོན་་་

༄༅། །པ་ཡང་ངག་ཏུ་བརྗོད་པ་དང་བཅས་པ་ལ་ངེས་པར་ལྟོས་དགོས་སོ་ཞེས་འབྱུང་བས་ན། དེ་གཉིས་ཀྱི་རྟོགས་པ་ནི་རང་སངས་རྒྱས་ཀྱི་རྟོགས་པ་ལས་དམན་ནོ། །ངག་དོན། ཉན་ཐོས་འདོད་ཁམས་པ་་་་་་་སྲིད་པ་ཐ་མ་པ་ཆོས་ཅན། ཁྱོད་ཀྱི་རྟོགས་པ་དེ་རང་སངས་རྒྱས་ཀྱི་རྟོགས་པ་ལས་དམན་ཏེ། ཁྱོད་ཀྱིས་རང་གིས་བྱང་ཆུབ་ཐོབ་པ་སློབ་དཔོན་གཞན་གྱིས་སྒྲ་བཅས་ཀྱི་སྒོ་ནས་ཆོས་བསྟན་པ་ལ་ངེས་པར་ལྟོས་དགོས་པའི་ཕྱིར་།་ དེས་གཅིག་ཀྱང་རིགས་འགྲེ། གཉིས་པ་ལ་ལམ་བགྲོད་ཚུལ་དང་། ཆོས་སྟོན་ཚུལ་གྱི་སྒོ་ནས་ཁྱད་ཞུགས་པར་བསྟན་པ་གཉིས་ལས། དང་པོ་ནི། བསེ་རུ་ལྟ་བུའི་རང་སངས་རྒྱས་ཀྱི་རིགས་ཅན་ཐེག་་་་་་་འབྲིང་སྲིད་པ་ཐ་མ་པ་རྣམས་ནི་སྔོན་ཚོགས་ལམ་གྱི་དུས་སུ་སྡེ་སྣོད་གསུམ་གྱི་དོན་ལ་ཐོས་པ་སྦྱངས་ཏེ་མཁས་པར་བྱས་པ་དང་། སོགས་པ་སློབ་དཔོན་གཞན་ལ་མ་ལྟོས་པར་རང་གིས་ཐོབ་པའི་ཤེས་རབ་ཀྱིས་ལམ་བགྲོད་་པར་གྱུར་ཅིག་ཅེས་པའི་སྨོན་ལམ་མངོན་པར་འདུས་བྱས་པའི་མཐུས་སློབ་དཔོན་གཞན་གྱིས་སྒྲ་བཅས་ཀྱི་སྒོ་ནས་ཆོས་བསྟན་པ་ལ་ལྟོས་མི་དགོས་པར་བདག་ཉིད་ཀྱིས་ཐོབ་པའི་ལམ་གྱིས་རང་བྱུང་གི་བྱང་ཆུབ་ཐོབ་པར་་་་་་་འགྱུར་བ་དེ་ཡིན་པའི་ཕྱིར། བསེ་རུ་ལྟ་བུའི་རང་སངས་རྒྱས་ཀྱི་རིགས་ཅན་ཐེག་འབྲིང་སྲིད་པ་ཐ་མ་པ་དེ་དག་ལ་ཡོངས་འཛིན་སངས་རྒྱས་དང་བྱང་སེམས་གཞན་གྱིས་སྒྲ་བཅས་ཀྱི་སྒོ་ནས་ཆོས་བསྟན་པ་ལ་ལྟོས་མི་དགོས་་་

པར་རང་བྱུང་གི་བྱང་ཆུབ་འཐོབ་པོ་ཞེས་བྱ་བ་ནི། བསེ་རུ་ལྟ་བུའི་རང་སངས་རྒྱས་ཀྱི་ཡེ་ཤེས་ནི་ཉན་ཐོས་ཀྱི་ལམ་ལས་ཟབ་པ་ཁྱད་ཞུགས་པ་གཅིག་ཏུ་མངོན་པར་བརྗོད་པ་ཡིན་ནོ། །དེས་སྔོན་འབྲས་བུ་མ་ཐོབ་པ་དང་།ཐོབ་པའི་ཚོགས་དང་སྤྱོད་པ་གཉིས་ལ་ཡང་རིགས་འགྲེའོ། །ངག་དོན། བསེ་རུ་ལྟ་བུའི་རང་སངས་རྒྱས་ཀྱི་རིགས་ཅན་ཐེག་འབྲིང་སྲིད་པ་ཐ་མ་པ་ཆོས་ཅན། ཁྱོད་ཀྱི་ཡེ་ཤེས་ནི་ཉན་ཐོས་ཀྱི་ལམ་ལས་ཁྱད་ཞུགས་པ་་་་ཡིན་ཏེ། ཁྱོད་སློབ་དཔོན་གཞན་གྱིས་སྒྲ་བཅས་ཀྱི་སྒོ་ནས་ཆོས་བསྟན་པ་ལ་ལྟོས་མི་དགོས་པར་བདག་ཉིད་ཀྱིས་ཐོབ་པའི་ལམ་གྱིས་རང་བྱུང་གི་བྱང་ཆུབ་འཐོབ་པར་འགྱུར་བའི་ཕྱིར། གཉིས་པ་ལ་དངོས་དང་རྩོད་པ་་་་་སྤང་བ་གཉིས་ལས། དང་པོ་ནི། ཀྱང་གི་སྒྲས་བསྟན་ཏེ། བསེ་རུ་ལྟ་བུའི་རང་སངས་རྒྱས་དེ་དག་ནི་རང་གི་ལམ་གྱིས་ཐོབ་པའི་ཡེ་ཤེ་དང་། སོགས་པ་སྨོན་ལམ་གྱི་མཐུས་སྒྲ་མེད་ལུས་ཀྱི་སྒོ་ནས་ཆོས་བསྟན་པས་་་་གདུལ་བྱ་གཞན་དགེ་བ་བཅུ་དང་སྙིན་སོགས་ལ་འཇུག་པར་བྱེད་པ་དེའི་ཕྱིར། དེས་སྒྲ་བཅས་ཀྱི་སྒོ་ནས་ཆོས་བསྟན་པ་ལ་བརྟེན་ནས་དེའི་གདུལ་བྱས་དེ་དག་གི་ཡེ་ཤེས་མི་རྟོགས་པ་ཉིད་ནི་བསེ་རུ་ལྟ་བུའི་རང་སངས་རྒྱས་་ཀྱི་ཡེ་ཤེས་ནི་ཉན་ཐོས་ཀྱི་ལམ་ལརྨོ་ཟབ་པ་ཁྱད་ཞུགས་པ་གཉིས་པ་ཡིན་པ་མངོན་པར་བརྗོད་དོ། །ངག་དོན། བསེ་རུ་ལྟ་བུའི་རང་སངས་རྒྱས་ཆོས་ཅན། ཁྱོད་ཀྱི་ཡེ་ཤེས་ནི་ཉན་ཐོས་ཀྱི་ལམ་ལས་ཁྱད་ཞུགས་པ་་་་་་་

༄༅། །ཡིན་ཏེ། ཁྱོད་ཀྱིས་རང་གི་གདུལ་བྱ་ལ་ཡེ་ཤེས་དང་སྨོན་ལམ་གྱི་མཐུས་སྒྲ་མེད་ལུས་ཀྱི་སྒོ་ནས་ཆོས་བསྟན་པས་གདུལ་བྱ་དགེ་བཅུ་སོགས་ལ་འཇུག་པར་བྱེད་པའི་ཕྱིར། ཆོས་ཅན། ཁྱོད་ཀྱིས་སྒྲ་་་་་་་བཅས་ཀྱི་སྒོ་ནས་ཆོས་བསྟན་པ་ལ་བརྟེན་ནས་ཁྱོད་ཀྱི་གདུལ་བྱས་ཁྱོད་ཀྱི་ཡེ་ཤེས་མི་རྟོགས་པ་ཡིན་ཏེ། ཁྱོད་ཀྱིས་རང་གི་གདུལ་བྱ་ལ་སྒྲ་བཅས་ཀྱི་སྒོ་ནས་ཆོས་བསྟན་པ་མེད་པའི་ཕྱིར། ཁྱབ་སྟེ། འཆད་པ་པོས་ཉན་པ་པོ་ལ་སྒྲར་བརྗོད་པའི་ཆོས་བསྟན་པའི་སྒོ་ནས་ཉན་པ་པོ་རྣམས་ཀྱིས་འཆད་པ་པོའི་ཤེས་པའི་རྩལ་རྟོགས་པར་བྱེད་ན་འཆད་པ་པོས་ཉན་པ་པོ་ལ་སྒྲར་བརྗོད་པའི་ཆོས་བསྟན་དགོས་པའི་ཕྱིར། གཉིས་པ་ལ་རྩོད་པ་ནི།སྒྲ་མེད་པར་ཆོས་སྟོན་པ་འགལ་ལོ་ཞེ་ན། ལན་ནི། གང་གང་དོན་ནི་གང་གང་ལ། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། གང་གང་དོན་ནི་གང་གང་ལ། །ཞེས་སོགས་ཀྱི་་་་་་་ཚིགས་བཅད་གཅིག་ཆོས་ཅན། དགོས་པ་ཡོད་དེ། ཇི་ལྟར་སྒྲ་མེད་པར་ཆོས་སྟོན་སྙམ་པའི་དོགས་པ་བསུས་ནས་དེ་བསལ་བའི་ཆེད་ཡིན་པའི་ཕྱིར། ཚིག་དོན་འབྱེད་པ་ནི། སློབ་མ་གང་དག་གང་ཞིག་བདེན་བཞི་་་སོགས་དོན་གང་དང་གང་ལ་རྣམ་པ་མི་རྟག་སོགས་ཇི་ལྟར་ཇི་ལྟར་ཉན་པར་འདོད་པ་དེ་དང་དེའི་རྣམ་པར་ཤེས་པ་ལ་བདེན་བཞི་ལ་སོགས་པའི་དོན་དེ་དང་དེ་རང་སངས་རྒྱས་ཀྱི་ངག་ཏུ་བརྗོད་པའི་སྒྲ་མེད་ཀྱང་སྨོན་ལམ་དང་་་

ཡེ་ཤེས་ཀྱི་མཐུས་ལུས་ཀྱི་སྒོ་ནས་བདེན་བཞི་ལ་སོགས་པའི་ཆོས་བསྟན་པས་ཇི་ལྟར་ཤེས་པར་འདོད་པའི་རྣམ་པ་དེ་དང་དེ་ཁོ་ན་ལྟར་སྣང་བར་འགྱུར་བས་སྒྲ་མེད་པར་ཆོས་སྟོན་པ་ཡོད་པས་འགལ་བའི་སྐྱོན་མེད་དོ། །དཔེར་ན་བྱང་ཆུབ་སེམས་དཔའ་གཅིག་གིས་འདི་ལྟར་བདག་སངས་རྒྱས་ནས་བརྗོད་པ་མེད་པར་ཆོས་སྟོན་པར་གྱུར་ཅིག་ཅེས་སྨོན་ལམ་བཏབ་བོ། །དེ་སངས་རྒྱས་པ་ན་སྨོན་ལམ་གྱི་མཐུས་སྒྲ་མེད་པར་ཆོས་སྟོན་པ་དེ་་་་་་་བས་ན་ཆོས་སྟོན་ཚུལ་སངས་རྒྱས་དང་འདྲ་བའི་ཕྱིར། རང་སངས་རྒྱས་ཉིད་ཀྱི་གནས་སྐབས་ན་ཡང་དེ་བཞིན་ནོ། །ངག་དོན། རང་སངས་རྒྱས་ཆོས་ཅན། སྒྲ་མེད་པར་ཆོས་སྟོན་པ་ཡོད་དེ། ཁྱོད་ཀྱིས་ཆོས་སྟོན་་པའི་ཚེ་ངག་ཏུ་བརྗོད་པའི་སྒྲ་མེད་ཀྱང་ལུས་ཀྱི་སྒོ་ནས་ཆོས་བསྟན་པས་རང་གིས་གདུལ་བྱས་ཇི་ལྟར་ཉན་པར་འདོད་པ་དེ་ཁོ་ན་ལྟར་དེའི་རྣམ་པར་ཤེས་པ་ལ་སྣང་བས་སོ། །ཆོས་ཅན། ཁྱོད་ཀྱིས་ཆོས་སྟོན་པའི་ཚེ་ངག་་་་ཏུ་བརྗོད་པའི་སྒྲ་མེད་དེ། ཁྱོད་ཀྱིས་ཆོས་སྟོན་པའི་ཚེ་མ་བརྟགས་མ་དཔྱད་པར་ཡང་ཚིག་ཏུ་མི་སྨྲ། བརྟགས་ཤིང་དཔྱད་ནས་ཀྱང་ཚིག་ཏུ་མི་སྨྲ་བས་སོ། །ཆོས་ཅན། ཁྱོད་ཀྱིས་ཆོས་སྟོན་པའི་ཚེ་མ་བརྟགས་མ་་་་་་་དཔྱད་པར་ཚིག་ཏུ་མི་སྨྲ་བ་ཡིན་ཏེ། ཁྱོད་ཀྱིས་ཆོས་སྟོན་པའི་ཚེ་ཚིག་ཏུ་སྨྲ་ན་བརྟགས་དཔྱད་བྱ་དགོས་པའི་ཕྱིར། ཆོས་ཅན། ཁྱོད་ཀྱིས་ཆོས་སྟོན་པའི་ཚེ་བརྟགས་ཤིང་དཔྱད་ནས་ཚིག་ཏུ་མི་སྨྲ་བ་ལ་རྒྱུ་མཚན་ཡོད་དེ།

༄༅། །ཡིད་ཀྱི་བརྗོད་པ་རྟོག་དཔྱོད་ནི་རྣམ་གཡེང་ཡིན་ལ། དེ་ཡང་ཏིང་ངེ་འཛིན་གྱི་རྒྱུད་འབྲུག་བྱེད་ཡིན་པར་རྟོགས་ནས་ཁྱོད་ཆོས་སྟོན་པའི་ཚེ་བརྟགས་ཤིང་དཔྱད་ནས་ཚིག་ཏུ་མི་སྨྲ་བའི་ཕྱིར། ཆོས་ཅན།ཁྱོད་ཀྱིས་སྒྲ་མེད་པར་ཆོས་སྟོན་པ་མི་འགལ་ཏེ། ཆོས་སྟོན་པའི་སྒྲའི་དགོས་པ་ནི་འཆད་པ་པོས་ཆོས་བརྗོད་པ་ལྟར་བརྗོད་པར་བྱ་བའི་ཆོས་རྟོགས་པའི་རྟོགས་པ་ཉན་པ་པོའི་རྣམ་པར་ཤེས་པ་ལ་ཤིན་ཏུ་བསྐྲུན་ཅིང་བསྐྱེད་་་་པ་འདི་ཡིན་ལ། དེ་ཁྱོད་ཀྱིས་ལུས་ཀྱི་སྒོ་ནས་ཆོས་བསྟན་པ་ལ་ཡང་ཡོད་པའི་ཕྱིར། གཉིས་པ་ནི། གཟུང་དོན་རྟོག་པ་སྤང་ཕྱིར་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་རསྦྱར་བ་ནི།ཤེས་བྱ་ཆོས་ཅན། གོང་དུ་བསྟན་པ་དེ་ལྟར་རང་སངས་རྒྱས་ཀྱི་ལམ་ཉན་ཐོས་ཀྱི་ལམ་ལས་ཁྱད་ཞུགས་པ་བརྗོད་ནས་དེའི་རྗེས་སུ་རྣལ་མ་རང་སངས་རྒྱས་ཀྱི་ལམ་དངོས་བརྗོད་པ་ལ་རྒྱུ་མཚན་ཡོད་དེ། ཉན་ཐོས་ཀྱི་་་་་་་ལམ་ལས་ཁྱད་ཞུགས་པ་རང་སངས་རྒྱས་རྣམས་ཀྱི་ལམ་ནི་ཉན་ཐོས་ཀྱི་ལམ་ལས་ཁྱད་པར་དུ་འཕགས་པ་ཁོ་ན་ཡིན་པས་སོ། །ཚིག་དོན་འབྱེད་པ་ནི། ཁྱད་པར་གསུམ་གྱིས་ཐེག་ཆེན་གྱི་ལམ་ལས་དམན་ཞིང་ཉན་ཐོས་་་ཀྱི་ལམ་ལས་ཁྱད་པར་དུ་འཕགས་པ་དང་ལྡན་པའི་ཆོས་བསེ་རུ་ལྟ་བུས་མཚོན་པ་རང་སངས་རྒྱས་ཀྱི་ལམ་རྟོགས་པར་བྱང་སེམས་ཆེན་པོས་ལམ་ཤེས་འཆད་པའི་སྐབས་འདིར་ཤེས་པར་བྱའོ། །ཇི་ལྟར་ན། རྣམ་མཁྱེན་་་་

ཡིད་ལ་བྱེད་པས་བདེན་བཞིའི་རྣམ་པ་མི་དམིགས་པར་རྟོགས་པའི་སྒོ་ནས་ཡོན་ཏན་ཡར་ལྡན་དུ་བསྐྱེད་ཅིང་རྫོགས་པར་བྱེད་པའི་སྒོ་ནས་སོ། །འོ་ན་དེ་བྱང་སེམས་ཀྱིས་རྣམ་པ་ཐམས་ཅད་དུ་བསྐྱེད་ཅིང་ཤེས་པར་བྱ་བ་་་་་་་ཡིན་ནམ་ཞེ་ན། བྱང་སེམས་ཀྱིས་དེ་རྣམ་པ་ཐམས་ཅད་དུ་བསྐྱེད་ཅིང་ཤེས་པར་བྱ་བ་མ་ཡིན་ཏེ། དེས་རང་བྱང་ཆུབ་མངོན་དུ་མི་བྱེད་པའི་ཕྱིར། དེས་ན། བྱང་སེམས་མཐོང་ལམ་པའི་ཡེ་ཤེས་ཆོས་ཅན། རང་་་་་་སངས་རྒྱས་ཀྱི་ལམ་ཤེས་པའི་ལམ་ཤེས་ཡིན་ཏེ། རྣམ་མཁྱེན་ཡིད་ལ་བྱེད་པས་བདེན་བཞིའི་རྣམ་པ་མི་དམིགས་པར་མངོན་སུམ་དུ་རྟོགས་པའི་སྒོ་ནས་རང་སངས་རྒྱས་ཀྱི་ལམ་ཡོན་ཏན་ཡར་ལྡན་དུ་བསྐྱེད་ཅིང་རྫོགས་པར་བྱེད་པའི་སེམས་དཔའི་ཡེ་ཤེས་ཡིན་པའི་ཕྱིར། ཁྱད་པར་གསུམ་པོ་གང་ཞེ་ན། རང་སངས་རྒྱས་ཀྱི་རིགས་ཅན་མཐོང་ལམ་པའི་ཡེ་ཤེས་ཆོས་ཅན། ཉན་ཐོས་ཀྱི་ལམ་ལས་ཁྱད་པར་དུ་འཕགས་པ་ཡིན་ཏེ། གཟུང་་་་བ་ཕྱི་རོལ་གྱི་དོན་བདེན་འཛིན་གྱི་རྟོག་པ་སྤོང་ནུས་ཀྱི་ཡེ་ཤེས་ཡིན་པའི་ཕྱིར། ཆོས་ཅན། གཟུང་བའི་ཡུལ་ཅན་གྱི་རྟོག་པ་ཅི་རིགས་པ་སྤངས་པ་ཡིན་ཏེ། ཕྱི་རོལ་གྱི་དོན་བདེན་འཛིན་གྱི་གཉེན་པོར་སྔར་བཤད་པའི་་་བདེན་པ་བཞིའི་རྣམ་པ་བཅུ་དྲུག་དང་། གཟུགས་སོགས་ཀྱི་དངོས་པོའི་གནས་ལུགས་ཇི་ལྟ་བ་བཞིན་རྟེན་འབྲེལ་བསྒོམས་པའི་རྟོགས་པ་ཡིན་པས་སོ། །ཆོས་ཅན། ཐེག་ཆེན་གྱི་ལམ་ལས་དམན་པ་ཡིན་ཏེ། རང་་་་

༄ཚོ། །ལམ་དུ་འཛིན་པ་ཤེས་པ་བདེན་འཛིན་གྱི་རྟོགས་པ་སྤོང་མི་ནུས་པའི་ཕྱིར་ཏེ། འཛིན་རྟོག་གི་གཉེན་པོར་ཕུང་པོ་ལྔའི་གནས་ལུགས་ཇི་ལྟ་བ་བཞིན་དུ་རྟེན་འབྲེལ་མ་བསྒོམས་པའི་ཕྱིར། ཆོས་ཅན། ཉན་ཐོས་ཀྱི་ལམ་ལས་ཁྱད་པར་དུ་འཕགས་པའི་ཐེག་ཆེན་གྱི་ལམ་ལས་དམན་པ་ཡིན་ཏེ། རྟེན་ཆོས་རང་སངས་རྒྱས་ཀྱི་ཐེག་པས་བསྡུས་པའི་རྟོགས་པའི་རྟེན་གཞི་ཐེག་འབྲིང་སློབ་པའི་གང་ཟག་དེ་ཁྱོད་ཀྱི་ལམ་པ་གང་ཟག་གི་་རྟེན་ཡིན་པའི་ཕྱིར། གསུམ་པ་ནི། བཏགས་པའི་ཆོས་ཉིད་མི་འགལ་བར། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བར་ནི། ཤེས་བྱ་ཆོས་ཅན། རང་སངས་རྒྱས་ཀྱི་འཕགས་པའི་ལམ་་བསྟན་ནས་རྒྱུ་ངེས་འབྱེད་ཆ་མཐུན་བསྟན་པ་ལ་རྒྱུ་མཚན་ཡོད་དེ། རྒྱུ་ངེས་འབྱེད་ཆ་མཐུན་ཐོབ་ན་བཤད་མ་ཐག་པའི་རང་སངས་རྒྱས་ཀྱི་འཕགས་པའི་ལམ་སྐྱེ་བས་སོ། །ཚིག་དོན་འབྱེད་པ་ནི། སྦྱོར་ལམ་དྲོད་ལ་་་་་་་གནས་པའི་རང་སངས་རྒྱས་ཀྱི་རིགས་ཅན་ཐེག་འབྲིང་པ་ཆོས་ཅན། གཟུགས་སོགས་ཀུན་རྫོབ་ཏུ་བརྡ་ལས་བྱུང་བ་མིང་དུ་བཏགས་པ་ཙམ་ཡིན་པ་དང་དོན་དམ་པར་ཆོས་ཉིད་སྟོང་པ་ཉིད་ཡིན་པ་མི་འགལ་བར་སྟོན་པའི་་་་་རྣམ་པའི་སྒོ་ནས་བདེན་བཞི་ལ་དམིགས་ཏེ་བསྒོམ་པ་ལ་དགོས་པ་ཡོད་དེ། དེའི་སྒོ་ནས་དེ་ལ་དམིགས་ཏེ་བསྒོམས་པས་ངེས་འབྱེད་ཆ་མཐུན་དྲོད་སྐྱེ་ཞིང་འཕེལ་བའི་ཕྱིར། སྦྱོར་ལམ་རྩེ་མོ་དང་བཟོད་པ་དང་ཆོས་མཆོག་་

ལ་གནས་པའི་ཐེག་འབྲིང་པ་ཆོས་ཅན། གཟུགས་སོགས་དོན་དམ་པར་འཕེལ་འགྲིབ་སོགས་མེད་པའི་རྣམ་པའི་སྒོ་ནས་དང་། གཟུགས་སོགས་ནང་ཕྱི་སོགས་སྟོང་པ་ཉིད་ཀྱི་སྒོ་ནས་བདག་གིར་མི་འཛིན་པའི་རྣམ་པའི་་་་སྒོ་ནས་དང་། གཟུགས་སོགས་སྐྱེ་འགག་སོགས་མེད་པའི་རྣམ་པའི་སྒོ་ནས་བདེན་བཞི་ལ་དམིགས་ཏེ་བསྒོམ་པ་ལ་དགོས་པ་ཡོད་དེ། དེའི་སྒོ་ནས་དེ་ལ་དམིགས་ཏེ་བསྒོམས་པས་ངེས་འབྱེད་ཆ་མཐུན་རྩེ་མོ་དང་བཟོད་་་་པ་དང་ཆོས་མཆོག་སྐྱེ་ཞིང་འཕེལ་བའི་ཕྱིར། གཟུགས་སོགས་ཆོས་ཅན། དོན་དམ་པར་འཕེལ་འགྲིབ་སོགས་མེད་དེ། དོན་དམ་པར་ངོ་བོ་ཉིད་ཀྱིས་སྟོང་ང།འི་ཕྱིར། ཆོས་ཅན། དོན་དམ་པར་ནང་ཕྱི་ལ་སོགས་་་་པ་སྟོང་པ་ཉིད་ཀྱི་སྒོ་ནས་བདག་གིར་གཟུང་བྱ་མ་ཡིན་ཏེ། དོན་དམ་པར་ངོ་བོ་ཉིད་ཀྱིས་སྟོང་པའི་ཕྱིར། ཆོས་ཅན། དོན་དམ་པར་སྐྱེ་འགག་སོགས་མེད་དེ། དོན་དམ་པར་ངོ་བོ་ཉིད་ཀྱིས་སྟོང་པའི་ཕྱིར། །གསུམ་པ་བྱང་སེམས་ཀྱི་ལམ་ལ་མཐོང་སྒོམ་གཉིས་ལས། དང་པོ་མཐོང་ལམ་ལ། བསྡུས་དོན། ཚིག་དོན། བརྒལ་ལན་དང་གསུམ་ལས། དང་པོ་ནི། བདེན་དང་བདེན་ལ་བཟོད་པ་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། རང་སངས་རྒྱས་ཀྱི་ལམ་གྱི་མཇུག་ཐོག་ཏུ་བྱང་ཆུབ་སེམས་དཔའི་ལམ་བསྟན་པ་ལ་རྒྱུ་མཚན་ཡོད་དེ། ཐེག་པ་གསུམ་རིམ་གྱིས་བགྲོད་་་་་་

༄༅། །པར་བྱ་བ་ཡིན་པའི་ཕྱིར། ཚིག་དོན་འབྱེད་པ་ནི། ལམ་ཤེས་འཆད་པའི་སྐབས་སུ་ཁྱད་པར་གསུམ་ལྡན་གྱི་མཐོང་ལམ་བཟོད་ཤེས་སྐད་ཅིག་མ་བཞི་ནི་མཐོང་ལམ་ཕན་ཡོན་ཆེན་པོའོ་ཞེས་བཤད་པ་སྟེ་་་་་་་བརྗོད་དོ། །དགོས་པ་སྐབས་དང་པོར་བསྟན་པའི་ཆོས་བཅུ་པོ་རྫོགས་པའི་སངས་རྒྱས་ཁོ་ནའི་ཡིན་གྱི་བྱང་ཆུབ་སེམས་དཔའི་མ་ཡིན་ནམ་སྙམ་པའི་དོགས་པ་བསལ་བའི་ཕྱིར་དུ་བྱམས་པས་བརྗོད་དོ། །ཁྱད་པར་གསུམ་ནི་་ བྱང་ཆུབ་སེམས་དཔས་བསྒོམ་པར་བྱ་བ་སྡུག་བསྔལ་ལ་སོགས་པའི་བདེན་པ་བཞི་དང་ཡུལ་དང་ཡུལ་ཅན་དུ་འབྲེལ་བ་དང་ལྡན་པ་ཚེ་འདིའི་ཡོན་ཏན་རྫོགས་པའི་བྱང་ཆུབ་ལས་ཕྱིར་མི་ལྡོག་པ། སྐྱེ་བ་གཞན་གྱི་་་་་་་ཡོན་ཏན་སྐྱེ་བ་སྔ་ཕྱི་དུ་མ་དྲན་པའོ། །དེ་ལ་མཐོང་ལམ་གྱི་མཚན་ཉིད། ཟག་མེད་སྒོམ་ལམ་མ་སྐྱེས་གོང་གི་འཕགས་པའི་མངོན་རྟོགས། དབྱེ་ན་བྱང་སེམས་དང་ཉན་ཐོས་དང་རང་སངས་རྒྱས་ཀྱི་མཐོང་ལམ་དང་་་་་་་གསུམ་།་ མཚན་ཉིད་རིམ་པ་བཞིན། ཟག་མེད་སྒོམ་ལམ་མ་སྐྱེས་གོང་གི་བྱང་སེམས་འཕགས་པ་དང་། ཉན་ཐོས་འཕགས་པ་དང་། ཐེག་འབྲིང་འཕགས་པའི་མངོན་རྟོགས། བྱང་སེམས་ཀྱི་མཐོང་ལམ་ལ་དབྱེ་་་ན་རྩ་བའི་དབྱེ་བ། ཆོས་བཟོད་ཆོས་ཤེས། རྗེས་བཟོད་རྗེས་ཤེས་ཏེ་སྐད་ཅིག་མ་བཞི། ཡན་ལག་གི་དབྱེ་བ་སྡུག་བསྔལ་ལ་སོགས་པའི་བདེན་པ་བཞི་པོ་རེ་རེ་ལ་ཆོས་བཟོད་ཆོས་ཤེས་རྗེས་བཟོད་རྗེས་ཤེས་བཞི་་་་་་་

བཞིར་ཕྱེ་བས་བཅུ་དྲུག་གོ །ཉན་རང་གི་མཐོང་ལམ་ཡང་དབྱེ་བ་དེ་བཞིན་ནོ། །ངག་དོན། ཕན་ཡོན་ཆེན་པོ་དང་བཅས་པའི་མཐོང་ལམ་ཆོས་ཅན། ཁྱོད་སྐབས་གཉིས་པ་འདིར་བསྟན་པ་ལ་དགོས་མེ་་མདེ་་དེཝ་ཝཁྱོད་སྐབས་གཉིས་པ་འདིར་བསྟན་པས་སྐབས་དང་པོའི་ཆོས་བཅུ་པོ་དེ་སངས་རྒྱས་ཁོ་ནའི་ཡིན་ནམ་སྙམ་པའི་དོགས་པ་སེལ་བའི་ཕྱིར། ཕན་ཡོན་ཆེན་པོ་དང་བཅས་པའི་མཐོང་ལམ་ཆོས་ཅན། སྐད་ཅིག་མ་བཅུ་་དྲུག་་་་་ཡོད་དེ། རྩ་བའི་དབྱེ་བ་བཟོད་ཤེས་སྐད་ཅིག་མ་བཞི། ཡན་ལག་གི་དབྱེ་བ་བདེན་བཞི་རེ་རེ་ལ་བཟོད་ཤེས་སྐད་ཅིག་མ་བཞི་བཞིར་ཕྱེ་བའི་ཕྱིར། གཉིས་པ་ནི། དེ་བཞིན་ཉིད་དང་སངས་རྒྱས་དག །ཅེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། དེ་བཞིན་ཉིད་དང་སངས་རྒྱས་དག །ཅེས་སོགས་ཀྱི་ཚིགས་བཅད་ལྔ་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་མཐོང་ལམ་སྐད་ཅིག་མ་བཅུ་་་་་་དྲུག་པོ་རྣམ་པ་ཇི་ལྟ་བུར་བསྒོམ་པར་བྱ་སྙམ་པའི་དོགས་པ་སེལ་བའི་ཕྱིར། རྣམ་པ་སྒོམ་ཚུལ། དོན་དམ་པར་དེ་བཞིན་ཉིད་དང་སངས་རྒྱས་གཉིས་རྟེན་དང་བརྟེན་པ་ཡུལ་དང་ཡུལ་ཅན་གྱི་རྣམ་གྲངས་ཀྱིས་གནས་པར་་་་ཁས་ལེན་པར་མི་རིགས་པའི་རྣམ་པའི་སྒོ་ནས་ཆོས་ཐམས་ཅད་ལ་དམིགས་ཏེ་བསྒོམས་པས་མཐོང་ལམ་སྡུག་བསྔལ་ལ་ཆོས་ཤེས་པའི་བཟོད་པ་སྐྱེ་བ་ཡིན་ནོ། །མཐོང་ལམ་སྡུག་བསྔལ་ལ་ཆོས་བཟོད་ལ་གནས་པའི་བྱང་་་་

༄༅། །སེམས་ཆོས་ཅན། ཁྱོད་ཀྱིས་མཐོང་ལམ་སྡུག་བསྔལ་ལ་ཆོས་བཟོད་དེ་དམིགས་རྣམ་ཀྱི་སྒོ་ནས་སྒོམ་པ་ཡིན་ཏེ། ཁྱོད་ཀྱིས་དེ་དོན་དམ་པར་དེ་བཞིན་ཉིད་དང་སངས་རྒྱས་གཉིས་ཡུལ་དང་ཡུལ་ཅན་གྱི་་་་་་་རྣམ་གྲངས་ཀྱིས་གནས་པར་ཁས་ལེན་པར་མི་རིགས་པའི་རྣམ་པའི་སྒོ་ནས་ཆོས་ཅན་ཐམས་ཅད་ལ་དམིགས་ཏེ་སྒོམ་པའི་ཕྱིར། དེས་ཕྱི་མ་ཀུན་ལའང་རིགས་འགྲེའོ། །དེ་བཞིན་ཉིད་དང་སངས་རྒྱས་གཉིས་ཆོས་ཅན།དོན་དམ་པར་ཡུལ་དང་ཡུལ་ཅན་གྱི་རྣམ་གྲངས་ཀྱིས་གནས་པར་ཁས་ལེན་པར་མི་རིགས་ཏེ། དོན་དམ་པར་ཡུལ་དང་ཡུལ་ཅན་དུ་མེད་པའི་ཕྱིར། གཟུགས་སོགས་དོན་དམ་པར་ཆེན་པོ་མཐའ་དབུས་དང་བྲལ་བར་་་་་་་རྟོགས་པའི་རྣམ་པའི་སྒོ་ནས་ཆོས་ཅན་ཐམས་ཅད་ལ་དམིགས་ཏེ་བསྒོམས་པས་མཐོང་ལམ་སྡག་བསྔལ་ལ་ཆོས་ཤེས་སྐྱེ་བ་ཡིན་ནོ། །གཟུགས་སོགས་ཆོས་ཅན། དོན་དམ་པར་མཐའ་དབུས་དང་བྲལ་བ་ཡིན་ཏེ། དོན་དམ་པར་ཆོས་དབྱིངས་ཀྱི་ངོ་བོ་ཡིན་པའི་ཕྱིར། གཟུགས་སོགས་དེ་དག་ལ་དོན་དམ་པར་རེཇལ་བྱེད་ཚད་མ་མེད་པར་རྟོགས་པའི་རྣམ་པའི་སྒོ་ནས་ཆོས་ཅན་ཐམས་ཅད་ལ་དམིགས་ཏེ་བསྒོམས་པས་མཐོང་ལམ་སྡུག་་་་་་་བསྔལ་ལ་རྗེས་སུ་ཤེས་པའི་བཟོད་པ་སྐྱེ་བ་ཡིན་ནོ། །གཟུགས་སོགས་དེ་དག་ཆོས་ཅན། དོན་དམ་པར་འཇལ་བྱེད་ཚད་མ་མེད་དེ། རྟགས་སྔ་མ་དེ་བཞིན་དུའོ། །ནམ་མཁའ་ལ་ཚད་མེད་པ་བཞིན་གཟུགས་སོགས་

དེ་དག་ལ་དོན་དམ་པར་གཟུགས་ཅན་དང་གཟུགས་ཅན་མ་ཡིན་པའི་ཚད་གཉིས་མེད་པར་རྟོགས་པའི་རྣམ་པའི་སྒོ་ནས་མན་རིགས་འགྲེའོ། །གཟུགས་དེ་དག་ཆོས་ཅན། དོན་དམ་པར་གཟུགས་ཅན་དང་གཟུགས་ཅན་་་་མ་ཡིན་པའི་ཚད་གཉིས་མེད་དེ། རྟགས་སྔ་མ་བཞིན་དུའོ། །དེ་ལ་གཟུགས་ཅན་ནི་གཟུགས་ཀྱི་ཕུང་པོ་ཡིན་ལ། དེའི་ཚད་ནི་རྡུལ་ཕྲ་རབ་ལ་བརྟེན་པའི་དབྱིབས་ཡིན། གཟུགས་ཅན་མ་ཡིན་པ་ནི་མིང་བཞིའི་ཕུང་་་་པོ་ཡིན་ལ། དེའི་ཚད་ནི་སྐད་ཅིག་ལ་བྱེ་བྲག་ཏུ་སྨྲ་བ་འདོད་དོ། །མདོར་ན་དེ་ལྟ་བུའི་སྡུག་བསྔལ་གྱི་བདེན་པའི་རྣམ་པའི་སྒོ་ནས་སྒོམ་ཚུལ་ཡིན་ནོ། །གཟུགས་སོགས་རྟག་ཆད་དང་སྔོན་དང་ཕྱི་མཐའ་མེད་པའི་རྣམ་་་་་པའི་སྒོ་ནས་མན་འདྲ། གཟུགས་སོགས་ཆོས་ཅན། དོན་དམ་པར་རྟག་ཆད་ལ་སོགས་པའི་མཐའ་མེད་དེ། དོན་དམ་པར་ངོ་བོ་ཉིད་མེད་པས་སོ། །མཐོང་ལམ་ཀུན་འབྱུང་ལ་ཆོས་ཤེས་ཀྱི་ཡུམ་ལ་གནས་པའི་བྱང་་་་སེམས་ནི་ཆོས་དབྱིངས་ཀྱི་ངོ་པོས་གཟུགས་སོགས་དང་དེ་བཞིན་གཤེགས་པ་གཉིས་དབྱེར་མེད་པར་རྟོགས་པའི་རྣམ་པའི་སྒོ་ནས་མན་འདྲ། སྔ་མ་དེ་བཞིན་དུ་མཐོང་ལམ་ཀུན་འབྱུང་ལ་རྗེས་བཟོད་ཀྱི་ཡུམ་ལ་གནས་པའི་་་་བྱང་སེམས་ནི་ཆོས་དབྱིངས་ཀྱི་ངོ་བོས་ཆོས་ཐམས་ཅད་ལ་བླང་དོར་འཕེལ་འགྲིབ་སོགས་མེད་པར་སྒོམ་པའི་རྣམ་པའི་སྒོ་ནས་མན་འདྲ། ངོ་བོ་ཉིད་མེད་པར་མོས་པ་སྔོན་དུ་འགྲོ་བའི་བྱམས་སོགས་ཚད་མེད་བཞི་སྒོམ་པའི་་

༄ཚོ། །རྣམ་པའི་སྒོ་ནས་མན་འདྲ། མདོར་ན། དེ་ལྟ་བུ་ནི་ཀུན་འབྱུང་བདེན་པའི་རྣམ་པའི་སྒོ་ནས་སྒོམ་ཚུལ་ཡིན་ནོ། །གཟུགས་སོགས་ཀྱི་ངོ་བོ་གཉུག་མ་རང་བཞིན་གྱིས་སྟོང་པ་ཉིད་དུ་རྟོགས་པའི་རྣམ་པའི་་་་སྒོ་ནས་མན་འདྲ། ཆོས་དབྱིངས་དང་མཉམ་པའི་དགེ་བའི་འབྲས་བུ་དེ་བཞིན་གཤེགས་པ་ཐོབ་པའི་རྣམ་པའི་སྒོ་ནས་མན་འདྲ། མཐོང་ལམ་འགོག་པ་ཆོས་ཤེས་ལ་གནས་པའི་བྱང་སེམས་ཆོས་ཅན། ཆོས་དབྱིངས་་་་་་དང་མཉམ་པའི་དགེ་བའི་འབྲས་བུ་དེ་བཞིན་གཤེགས་པ་ཐོབ་པའི་རྣམ་པའི་སྒོ་ནས་མན་འདྲ། མཐོང་ལམ་འགོག་པ་ཆོས་ཤེས་ལ་གནས་པའི་བྱང་སེམས་ཆོས་ཅན། ཆོས་དབྱིངས་དང་མཉམ་པའི་དགེ་བའི་འབྲས་བུ་དེ་་བཞིན་གཤེགས་པ་འཐོབ་པ་ཡིན་ཏེ། ཚོགས་གཉིས་བསགས་པའི་མཐུས་རྫོགས་པའི་བྱང་ཆུབ་ཏུ་བགྲོད་པའི་ཕྱིར། ཡུམ་དུ་གཉེན་པོ་རྣམ་བྱང་ཐམས་ཅད་གོང་མ་རྗེས་མཐུན་པ་མ་འབྲེལ། འོག་མ་ཡོན་ཏན་ཡར་་་་་་་ལྡན་དུ་ཚང་བར་བསྡུས་པའི་རྣམ་པའི་སྒོ་ནས་མན་འདྲ། ཐེག་ཆེན་གྱི་མཐོང་ལམ་འགོག་པ་ལ་རྗེས་བཟོད་ཀྱི་ཡུམ་ཆོས་ཅན། གཉེན་པོ་རྣམ་བྱང་གི་རིགས་ཐམས་ཅད་ཚང་བར་བསྡུས་པ་ཡིན་ཏེ། རྣམ་མཁྱེན་ཡིད་ལ་་་བྱེད་པས་སྤྲོས་བྲལ་མངོན་སུམ་དུ་རྟོགས་པའི་མཁྱེན་པ་ཡིན་པའི་ཕྱིར། མི་ལ་སོགས་པའི་ཉམ་ང་བ་ཕྱིའི་འཚེ་བ་དང་། ནད་དང་འདོད་ཆགས་ལ་སོགས་པ་ནང་གི་འཚེ་བ་ཉེ་བར་ཞི་བའི་རྣམ་པའི་སྒོ་ནས་མན་འདྲ།

ཐེག་ཆེན་གྱི་མཐོང་ལམ་འགོག་པ་ལ་རྗེས་ཤེས་ཆོས་ཅན། ཕྱི་ནང་གི་འཚེ་བ་ཅི་རིགས་པ་ཞི་བ་ཡིན་ཏེ། གཉེན་པོ་རྣམ་བྱང་གི་རིགས་ཐམས་ཅད་ཚང་བར་བསྡུས་པ་དེ་ཉིད་ཀྱིས་སོ། །མདོར་ན་དེ་ལྟ་བུ་ནི་འགོག་་་་་་་བདེན་གྱི་རྣམ་པའི་སྒོ་ནས་སྒོམ་ཚུལ་ཡིན་ནོ། །གཟུགས་སོགས་དང་མྱ་ངན་ལས་འདས་པ་ལ་མངོན་པར་ཞེན་པ་ཞི་བའི་རྣམ་པའི་སྒོ་ནས་མན་འདྲ། མཐོང་ལམ་ལམ་ལ་ཆོས་བཟོད་ལ་གནས་པའི་བྱང་སེམས་ཆོས་ཅན།གཟུགས་སོགས་དང་མྱང་འདས་ལ་ཞེན་པ་ཅི་རིགས་པ་ཞི་བ་ཡིན་ཏེ། དེའི་གཉེན་པོར་ཆོས་ཐམས་ཅད་གདོད་མ་ནས་ངོ་བོ་ཉིད་མེད་པར་བསྒོམ་པས་སོ། །འདས་པ་དང་ད་ལྟར་གྱི་སངས་རྒྱས་རྣམས་ཀྱིས་བསྲུང་བ་དང་་བསྐྱབ་པ་དང་སྦ་བར་མཛད་པའི་རྣམ་པའི་སྒོ་ནས་མན་འདྲ། མཐོང་ལམ་ལམ་ལ་ཆོས་ཤེས་ལ་གནས་པའི་བྱང་སེམས་ཆོས་ཅན། སངས་རྒྱས་རྣམས་ཀྱིས་བསྲུང་བསྐྱབ་སྦ་བར་མཛད་དེ། སྤྲོས་བྲལ་རྟོགས་པའི་ཤེས་་་རབ་དང་གཞན་དོན་གྱི་ཐབས་མཁས་པ་ལ་ཞུགས་པའི་སེམས་དཔའ་ཡིན་པའི་ཕྱིར། བསྲུང་བསྐྱབ་སྦ་བ་གསུམ་ནི་བསྲུང་བ་ཆུང་ངུ་དང་འབྲིང་དང་ཆེན་པོ་ཡིན་ནོ། །གཞན་དོན་དུ་སངས་རྒྱས་འདོད་པའི་བསམ་པས་་་་་་བདག་ཉིད་རྣམ་མཁྱེན་གྱི་རྒྱུ་སྲོག་མི་གཅོད་པ་ལ་སོགས་པ་དགེ་བ་བཅུ་ལ་གནས་ཏེ་སེམས་ཅེན་གཞན་ཡང་དེ་ལ་འགོད་པ་བསྔགས་མཐུན་པས་དགའ་བར་བྱེད་པའི་རྣམ་པའི་སྒོ་ནས་མན་འདྲ། མཐོང་ལམ་ལམ་ལ་རྗེས་་་་

༄༅། །བཟོད་ལ་གནས་པའི་བྱང་སེམས་ཆོས་ཅན། ཕྲིན་ལས་ཕུན་སུམ་ཚོགས་པ་ཡིན་ཏེ། བདག་ཉིད་རྣམ་མཁྱེན་གྱི་རྒྱུ་དགེ་བ་བཅུ་ལ་གནས་ནས་སེམས་ཅན་གཞན་ཡང་དེ་ཉིད་ལ་འགོད་བསྔགས་མཐུན་་་་་་པས་དགའ་བར་བྱེད་པའི་ཕྱིར། མཐོང་ལམ་ལམ་ལ་རྗེས་ཤེས་ལ་གནས་པའི་བྱང་སེམས་སྤྱིན་སོགས་མི་ཟད་པར་འདོད་པའི་བསམ་པས་སྦྱིན་སོགས་དགེ་བ་ཐམས་ཅད་སེམས་ཅན་ཐམས་ཅད་དང་ཐུན་མོང་དུ་བྱས་ཏེ་མི་་་དམིགས་པའི་ཚུལ་གྱིས་རྫོགས་པའི་བྱང་ཆུབ་ཏུ་བསྔོ་བའི་རྣམ་པའི་སྒོ་ནས་ཆོས་ཐམས་ཅད་ལ་དམིགས་ཏེ་བསྒོམས་པས་མཐོང་ལམ་ལམ་ལ་རྗེས་ཤེས་སྐྱེ་ཞིང་འབྲེལ་བས་དེའི་སྒོ་ནས་དེ་ལ་དམིགས་ཏེ་བསྒོམ་པ་ལ་དགོས་པ་་ཡོད་དོ། །འདི་བཞིན་གོང་མ་རྣམས་ལའང་མཛོད། མཐོང་ལམ་ལམ་ལ་རྗེས་ཤེས་ལ་གནས་པའི་བྱང་སེམས་ཆོས་ཅན། དགེ་བ་ཐམས་ཅད་སེམས་ཅན་ཐམས་ཅད་དང་ཐུན་མོང་དུ་བྱས་ཏེ་མི་དམིགས་པའི་ཚུལ་གྱིས་་་རྫོགས་པའི་བྱང་ཆུབ་ཏུ་བསྔོས་པ་ལ་དགོས་པ་ཡོད་དེ། དེ་ལྟར་བསྔོས་པས་དགེ་བའི་རྩ་བ་ཟད་མི་ཤེས་པ་འཐོབ་པའི་ཕྱིར། མདོར་ན། དེ་ལྟ་བུ་ནི་ལམ་བདེན་གྱི་རྣམ་པའི་སྒོ་ནས་སྒོམ་ཚུལ་ཡིན་ནོ། །མཇུག་བསྡུ་་བ་ནི། གོང་དུ་བསྟན་པ་དེ་ལྟ་བུའི་ཐེག་ཆེན་གྱི་བཟོད་ཤེས་རྣམས་ནི་ལམ་ཤེས་ཀྱི་སྐབས་སུ་བསྟན་པའི་སྐད་ཅིག་མ་ཡིན་ཏེ། ཕན་ཡོན་ཆེན་པོ་དང་བཅས་པའི་མཐོང་ལམ་ཡིན་པའི་ཕྱིར། གསུམ་པ་བརྒལ་ལན་ལ།

རྒོལ་བ་ནི། མངོན་རྟོགས་རྒྱན་ལ་བཤད་པ་བྱེད་པའི་པཎྜི་ཏ་ཁ་ཅིག་ནི་ལམ་ཤེས་ཀྱི་མཐོང་ལམ་རྒྱས་བཤད་ཀྱི་སྐབས་འདིར། བདེན་དང་བདེན་ལ་བཟོད་པ་དང་། །ཞེས་སོགས་ཀྱི་ཚིག་ལེའུར་བྱས་པའི་དོན་མཚོན་་་ཅིང་བརྗོད་བྱར་ལྷུར་ལེན་པ། དེ་བཞིན་ཉིད་དང་སངས་རྒྱས་དག །ཅེས་པ་ལ་སོགས་པའི་གཞུང་གིས་མཐོང་ལམ་གྱི་རྣམ་པའི་དོན་མ་བཤད་པར་མཐོང་ལམ་གྱི་སྐད་ཅིག་མ་བཅུ་དྲུག་ཉེ་བར་མཚོན་པ་ཉི་ཚེ་བསྟན་པར་་་ཟད་དེ། དེའི་རྣམ་པ་ཞེས་མ་སྨོས་པར། ལམ་ཤེས་ཉིད་ཀྱི་སྐད་ཅིག་མ་ཞེས་གསུངས་པའི་ཕྱིར་རོ། །གཞན་ཡང་། དམིགས་པ་དང་ནི་རྣམ་པ་དང་། །ཞེས་སོགས་ཀྱི་སྐབས་སུ་བཤད་པ་དང་། སྔར་མ་བཤད་་པ་།་ དྲོ་བ་རྣམས་ཀྱི་དམིགས་པ་འདིར། །ཞེས་སོགས་ཀྱི་སྐབས་སུ་འཆད་པའི་ངེས་འབྱེད་ཆ་མཐུན་དང་། སོགས་པ་གཞི་ཤེས་མཐོང་ལམ་གྱི་དོན་སྟོན་བྱེད་ཀྱི་ཚིག་ལེའུར་བྱས་པ་རྣམས་ཀྱིས་ཀྱང་དེ་རྣམས་ཀྱི་སྐད་་་་་་ཅིག་མའི་དོན་ཙམ་བསྟན་པ་སྔར་གྱི་དེ་བཞིན་དུ་བལྟ་བར་བྱའོ་ཞེས་ཟེར་རོ། །ལན་ལ། དམ་བཅའ་སྔ་མ་རིགས་པས་དགག །དམ་བཅའ་གཉིས་པ་ལུང་རིགས་གཉིས་ཀྱིས་དགག་པའོ། །དང་པོ་ནི། དེ་བཞིན་་ཉིད་དང་སངས་རྒྱས་དག །ཅེས་པ་ལ་སོགས་པའི་གཞུང་གིས་རྣམ་པ་མ་བསྟན་པར་འདོད་པ་ལས་གཞན་དེས་རྣམ་པ་བསྟན་པར་འདོད་པ་སློབ་དཔོན་སེང་གེ་བཟང་པོ་ལ་སོགས་པ་དག་ན་རེ། དེ་བཞིན་ཉིད་དང་སངས་

༄༅། །རྒྱས་དག །ཅེས་སོགས་ཀྱི་གཞུང་དེ་དག་ཆོས་ཅན། ཁྱོད་ཀྱིས་མཉམ་གཞག་ཏུ་སྒོམ་པའི་རིམ་པ་དང་། སོགས་པ་མཉམ་པར་མ་བཞག་པའི་དུས་སུ་ཡིད་ལ་བྱ་བའི་རིམ་པ་གང་ཡང་མ་བསྟན་པར་ཐལ།ཁྱོད་ཀྱིས་རྣམ་པའི་དོན་ཅུང་ཟད་ཀྱང་མ་བསྟན་པའི་ཕྱིར། འདོད་ན། ཆོས་ཅན། ཁྱོད་ཀྱིས་མངོན་པར་རྟོགས་པའི་རིམ་པ་ཅུང་ཟད་ཀྱང་མ་བསྟན་པར་ཐལ། ཁྱོད་ཀྱིས་མཉམ་གཞག་གི་དུས་སུ་སྒོམ་པའི་རིམ་པ་་་་་དང་་།་ མཉམ་པར་མ་བཞག་པའི་དུས་སུ་ཡིད་ལ་བྱ་བའི་རིམ་པ་གང་ཡང་མ་བསྟན་པའི་ཕྱིར། གཉིས་པ་ནི། དམིགས་པ་དང་ནི་རྣམ་པ་དང་། །ཞེས་སོགས་ཀྱི་གཞུང་དེ་དག་གི་རྣམ་པ་མ་བསྟན་ན་སྔར་གྱི་རིགས་་་པས་ཀྱང་གནོད་ལ། སྐྱོན་གཞན་ལུང་གི་གནོད་པ་ཡང་ཡོད་དེ། ཇི་ལྟར་ན། དམིགས་པ་དང་ནི་རྣམ་པ་དང་། །ཞེས་བྱ་བ་ལ་སོགས་པའི་ཚིག་ལེའུར་བྱས་པའི་དོན་ཡང་ཇི་ལྟར་དྲང་ཞིང་འཆད་དེ། རྣམ་པ་དང་་་་་ཞེས་པ་དང་། རྣམ་པ་དག་ནི་བཅུར་བཤད་དོ། །ཞེས་པ་དང་འགལ་ལོ་ཞེས་ཟེར་རོ། །སྐབས་དོན། དམིགས་པ་དང་ནི་རྣམ་པ་དང་། །ཞེས་སོགས་ཀྱི་ཚིགས་བཅད་ཆོས་ཅན། ཁྱོད་ཀྱི་བྱང་སེམས་ཆེན་པོའི་་་་སྦྱོར་ལམ་དེས་ཉན་རང་གི་སྦྱོར་ལམ་ལས་རྣམ་པའི་སྒོ་ནས་ཁྱད་པར་དུ་འཕགས་པར་བསྟན་པར་མིན་པར་ཐལ། ཁྱོད་ཀྱིས་རྣམ་པ་མ་བསྟན་པའི་ཕྱིར། རྣམ་པ་དག་ནི་བཅུར་བཤད་དོ། །ཞེས་སོགས་ཀྱི་ཚིགས་བཅད་

རྨེ་ས།རྣེ སེམསཅནལ་དམིགས་པའི་རྗེས་ཐོབ་ཀྱི་རྣརྨེ་པ་གཙོ་བོར་བསྟན་པར་མིན་པར་ཐལ། རྟགས་སྔ་མ་བཞིན་ནོ། །གཉིས་པ་སྒོམ་ལམ་ལ་བྱེད་པ་དང་། བྱེད་པ་ཅན་གྱི་སྒོམ་ལམ་གཉིས་ལས། ང།་སྤྲེ1་་་ནི་།་ ཀུན་ནས་དུལ་དང་ཐམས་ཅད་ལ། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། དོན་ལ་སྐྱེ་བའི་རིམ་པ་ལྟར་བྱས་ན་མཐོང་ལམ་གྱི་མཇུག་ཐོག་ཏུ་སྒོམ་ལམ། སྒོམ་ལམ་གྱི་མཇུག་་་་ཐོག་ཏུ་དེའི་བྱེད་པ་བརྗོད་པར་བྱ་བ་ཡིན་ཏེ། དེ་ལས་དེ་འབྱུང་བའི་ཕྱིར། དེ་ལྟ་ན་ཡང་ཐེག་ཆེན་སྒོམ་ལམ་དེའི་བྱེད་པ་ཆོས་ཅན། ཁྱོད་རེ་ཞིག་ཐེག་ཆེན་སྒོམ་ལམ་གྱི་དང་པོར་བསྟན་པ་ལ་རྒྱུ་མཚན་དང་དགོས་པ་་་་་་་ཡོད་དེ། ཐེག་ཆེན་སྒོམ་ལམ་སྟོན་པའི་མདོ་ཚིག་བས་ཁྱོད་སྟོན་པའི་མདོ་ཚིག་བརྗོད་བྱ་ཉུང་བའི་རྒྱུ་མཚན་དང་། ཐེག་ཆེན་སྒོམ་ལམ་གྱི་གདུལ་བྱ་འབྲས་བུ་ཁྱོད་ལ་མོས་ནས་ཐེག་ཆེན་སྒོམ་ལམ་ལ་གཞོལ་བ་ཉིད་དུ་་་་་་་གཞུག་པའི་ཕྱིར་དུ་ཁྱོད་དེའི་དང་པོར་བསྟན་པ་ཡིན་པའི་ཕྱིར། ཚིག་དོན་འབྱེད་པ་ནི། ཐེག་ཆེན་སྒོམ་ལམ་གྱི་བྱེད་པའི་མཚན་ཉིད་ནི། དེའི་འབྲས་བུ་ཡིན་པ། དེ་དབྱེ་གཞི། དབྱེ་ངོ་། བྲལ་འབྲས་བཞི།རྣམ་སྨིན་གྱི་འབྲས་བུ་གཅིག །སྐྱེས་བུ་བྱེད་འབྲས་གཅིག་སྟེ་རྣམ་པ་དྲུག་ཡིན་ནོ། །དེ་རྣམས་ལ་བྲལ་འབྲས་བཞི་ནི། ཐེག་ཆེན་སྒོམ་ལམ་བསྒོམས་པས་རྣམ་པ་ཐམས་ཅད་དུ་སེམས་རང་དབང་ཉིད་དུ་བྱེད་པས་རང་་་་་

༄ཚོ། །རྒྱུད་ཀུན་ནས་དུལ་བ་དང་། རང་རྒྱུད་དུལ་བས་དགེ་བའི་བཤེས་གཉེན་ལ་སོགས་པ་སྐྱེ་བོ་འདུད་འོས་ཐམས་ཅད་ལ་སྒོ་གསུམ་གུས་པས་འདུད་པ་དང་། ཐེག་ཆེན་སྒོམ་ལམ་བསྒོམས་པས་འདོད་ཆགས་་་ལ་སོགས་པའི་ཉོན་མོངས་པ་ཟིལ་གྱིས་གནོན་ཅིང་དེ་ལས་རྒྱལ་བ་དང་། ཐེག་ཆེན་སྒོམ་ལམ་བསྒོམས་པས་ཕ་རོལ་བདུད་ལ་སོགས་པས་བྱས་པའི་གནོད་པ་སྒྲུབ་པའི་ཡུལ་མ་ཡིན་པས་བདུད་སོགས་ཀྱི་གནོད་པས་བརྫི་་་་་བ་མེད་པ་དང་བཞི། དེ་ལ་དང་པོ་གསུམ་ནང་གི་འཚེ་བ་ཞི་བ། །བཞི་པ་ཕྱིའི་འཚེ་བ་ཞི་བའོ། །རྣམ་སྨིན་གྱི་འབྲས་བུ་ནི་ཐེག་ཆེན་གྱི་སྒོམ་ལམ་བསྒོམས་པས་རྫོགས་པའི་བྱང་ཆུབ་ཏུ་འཚང་རྒྱ་བ་དང་། སྐྱེས་བུ་་་་་་་བྱེད་འབྲས་ནི། ཐེག་ཆེན་སྒོམ་ལམ་བསྒོམ་པའི་རྟེན་གྱི་ཡུལ་ས་ཕྱོགས་ཀྱང་མཆོད་པའི་རྟེན་ཉིད་དུ་བྱེད་པའོ། །ས་མཚམས་གཙོར་ཆེར་ས་གཉིས་པ་ནས་སངས་རྒྱས་སའི་བར་ན་ཡོད། ངག་དོན། ཐེག་ཆེན་གྱི་་་་་་་སྒོམ་ལམ་བསྒོམས་པས་རྣམ་པ་ཐམས་ཅད་དུ་སེམས་ལ་རང་དབང་ཉིད་དུ་བྱེད་པ་ཆོས་ཅན། ཐེག་ཆེན་སྒོམ་ལམ་གྱི་བྱེད་པ་ཡིན་ཏེ། དེའི་འབྲས་བུ་ཡིན་པའི་ཕྱིར་དེས་འགྲེའོ། །གཉིས་པ་ལ་མཚམས་སྦྱར།མདོར་བསྟན། རྒྱས་པར་བཤད་པ་གསུམ་ལས། དང་པོ་ནི། ཤེས་བྱ་ཆོས་ཅན། ཐེག་ཆེན་སྒོམ་ལམ་གྱི་བྱེད་པའི་འོག་ཏུ་ཐེག་ཆེན་གྱི་སྒོམ་ལམ་བསྟན་པ་ལ་རྒྱུ་མཚན་ཡོད་དེ། བྱེད་པ་སྟོན་པའི་མདོ་ཚིག་བས་་་་་

སྒོམ་ལམ་སྟོན་པའི་མདོ་ཚིག་བརྗོད་བྱ་མང་བའི་ཕྱིར། གཉིས་པ་ནི། ཐེག་ཆེན་སྒོམ་ལམ་གྱི་མཚན་ཉིད། ཐེག་ཆེན་གྱི་མཐོང་ལམ་རྫོགས་རྗེས་སུ་ཆོས་ཉིད་ལ་རྒྱུན་ལྡན་དུ་གོམས་པར་བྱེད་པའི་རྗེས་ལ་མངོན་རྟོགས།དེ་དབྱེ་གཞི། དབྱེ་ངོ་ཐེག་ཆེན་གྱི་ཟག་བཅས་དང་ཟག་མེད་སྒོམ་ལམ་གཉིས་སོ། །འབྱེད་པའི་རྒྱུ་མཚན་ཐེག་ཆེན་གྱི་སྒོམ་ལམ་གཞིར་བྱས་པ་ལ་ཟག་པ་ཀུན་རྫོབ་སྣ་ཚོགས་པའི་རྣམ་པ་སྣང་བ་དང་དེ་སྣང་བ་མེད་པ་་་་་་་གཉིས་ཡོད་པའི་བྱེ་བྲག་གིས་སོ། །དབྱེ་དོན་དེ་གཉིས་ལ་གཞི་མཐུན་མེད་དོ། །ངག་དོན། ཐེག་ཆེན་སྒོམ་ལམ་ཆོས་ཅན། ཟག་བཅས་དང་ཟག་མེད་སྒོམ་ལམ་གཉིས་སུ་འབྱེད་པའི་རྒྱུ་མཚན་ཡོད་དེ། ཁྱོད་ལ་་་་་ཀུན་རྫོབ་སྣ་ཚོགས་པའི་རྣམ་པ་སྣང་བ་དང་། དེ་སྣང་བ་མེད་པ་གཉིས་ཡོད་པའི་བྱེ་བྲག་གིས་དེ་གཉིས་སུ་ཕྱེ་བའི་ཕྱིར། གསུམ་པ་ལ་ཟག་བཅས་དང་། ཟག་མེད་སྒོམ་ལམ་གཉིས། དང་པོ་ལ་མདོར་བསྟན།རྒྱས་པར་བཤད། དགོས་པའི་སྒོ་ནས་མཇུག་བསྡུ་བའོ། །དང་པོ་ནི། ཐེག་ཆེན་གྱི་སྒོམ་ལམ་ལ་གཉིས་ཡོད་པ་དེའི་ཕྱིར་ཐེག་ཆེན་གྱི་ཟག་བཅས་སྒོམ་ལམ་གྱི་མཚན་ཉིད། གང་ཞིག །ཀུན་རྫོབ་སྣ་ཚོགས་པའི་་་་རྣམ་པ་སྣང་བ། དེ་དབྱེ་གཞི། དབྱེ་ངོ་མོས་པ་དང་། བསྔོ་བ་དང་། རྗེས་སུ་ཡི་རང་ཡིད་ལ་བྱེད་པ་བླ་ན་མེད་པའི་སྒོམ་ལམ་རྣམ་པ་གསུམ་མོ། །འབྱེད་པའི་རྒྱུ་མཚན། ཐེག་ཆེན་གྱི་ཟག་བཅས་སྒོམ་ལམ་་་་་་་

༄༅། །གཞིར་བྱས་པ་ལ། དགེ་བ་སོག་པ་དང་། མི་ཟད་པར་བྱེད་པ་དང་། འཕེལ་བར་བྱེད་པ་གསུམ་ཡོད་པའི་རྒྱུ་མཚན་གྱིས་སོ། །གཉིས་པ་ལ་གསུམ་ལས། མོས་པ་ཡིད་ལ་བྱེད་པ་བླ་ན་མེད་པའི་་་་་་སྒོམ་ལམ་ལ་དངོས་དང་། ཕན་ཡོན་གཉིས་ལས། དང་པོ་ནི། མོས་པ་རང་གི་དོན་དང་ནི། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། མོས་བསྔོ་ཡི་རང་ཡིད་་ལ་བྱེད་པ་བླ་ན་མེད་པའི་སྒོམ་ལམ་གྱི་ནང་ནས་དང་པོར་མོས་་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་བསྟན་པ་ལ་རྒྱུ་མཚན་ཡོད་དེ། དགེ་བ་མི་ཟད་པར་བྱེད་པ་དང་། འཕེལ་བར་བྱེད་པ་ལ་དགེ་བ་སོག་པ་སྔོན་དུ་་་འགྲོ་དགོས་པའི་ཕྱིར། ཚིག་དོན་འབྱེད་པ་ནི། མོས་པའི་རྒྱུ་ནི་ལུང་རིགས་རྣམ་དག་ཡིན་ལ། ཡུལ་ནི་གཞུང་ལམ་འབྲས་བུའི་ཤེར་ཕྱིན་ནོ། །ངོ་བོ་ནི། ཡུམ་ལ་དྭངས་བའི་འདུན་པ་གྲོགས་ཤེས་རབ་མཚུངས་་་་་་་ལྡན་དང་བཅས་པ་གཅིག་ཡིན་ནོ། །དབྱེ་བ་ནི། མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་གྱི་མཚན་ཉིད། ཐེག་ཆེན་གྱི་ཟག་བཅས་སྒོམ་ལམ་གང་ཞིག །ཐབས་ཤེས་ཁྱད་པར་ཅན་གྱི་སྒོ་ནས་ཡུམ་ལ་འདུན་་་པ་དེ་དབྱེ་གཞི། དབྱེ་ངོ་ལ། རྩ་བ་དང་ཡན་ལག་དང་ཉིང་ལག་གི་དབྱེ་བ་དང་གསུམ། དང་པོ་ནི། ཟག་བཅས་སྒོམ་ལམ་ལ་གསུམ་དུ་དབྱེ་བར་མ་ཟད་མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་གྱི་ངོ་བོ་དེ་་་་

ཡང་རང་དོན་དང་། གཉིས་དོན་དང་། གཞན་དོན་མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་དང་རྣམ་པ་གསུམ་དུ་ཤེས་པར་བྱའོ། །འབྱེད་པའི་རྒྱུ་མཚན་མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་གཞིར་བྱས་པ་ལ་སྦྱོར་བས་རང་དོན་གཙོ་བོར་སྒྲུབ་ཅིང་གཞན་དོན་ཆེད་དུ་བྱ་བས་སྒྲུབ་པ་དང་། སྦྱོར་བས་གཞན་དོན་བར་ཆད་དང་བཅས་པར་སྒྲུབ་པ་དང་། གཞན་དོན་འབའ་ཞིག་སྒྲུབ་པ་དང་གསུམ་ཡོད་པའི་རྒྱུ་མཚན་་་་་་་གྱིས་སོ། །དགོས་པ་དེ་གསུམ་བསྒོམས་པས་ཇི་ལྟར་བསྒོམས་པ་བཞིན་དོན་གསུམ་དང་བསྟོད་བཀུར་བསྔགས་པ་སོགས་འཐོབ་བོ། །དེ་གསུམ་གྱི་མཚན་ཉིད། མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་གང་་་་ཞིག ་།སྦྱོར་བས་རང་དོན་གཙོ་བོར་སྒྲུབ་པ། གང་ཞིག །གཞན་དོན་བར་ཆད་དང་བཅས་པར་སྒྲུབ་པ། གང་ཞིག །གཞན་དོན་འབའ་ཞིག་སྒྲུབ་པའོ། །ས་མཚམས་ནི་དང་པོ་ས་གཉིས་པ་ནས་བཞི་པའི་བར་་་ན་ཡོད། གཉིས་པ་ས་ལྔ་པ་ནས་བདུན་པའི་བར་ན་ཡོད། གསུམ་པ་ས་བརྒྱད་པ་ནས་བཅུ་པའི་བར་ན་ཡོད་དོ། །འོ་ན་མོས་པ་གསུམ་སྒོམ་པའི་དང་པོ་དོན་གསུམ་མངོན་དུ་བྱེད་པར་ཐལ། དེ་གསུམ་གྱིས་ཡུམ་ལ་་་མོས་པ་ཇི་ལྟར་བསྒོམས་པ་བཞིན་དོན་གསུམ་འཐོབ་པའི་ཕྱིར་ཞེ་ན། རང་དང་གཉིས་ཀ་དང་གཞན་དོན་ལ་དམིགས་པ་མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་གསུམ་ཆོས་ཅན། ཁྱོད་ཀྱིས་ཡུམ་ལ་མོས་པ་ཇི་་་་་

༄༧། །ལྟར་བསྒོམས་པ་བཞིན་དོན་གསུམ་འཐོབ་ན་ཁྱོད་སྒོམ་པའི་དང་པོར་དོན་གསུམ་མངོན་དུ་བྱེད་མི་དགོས་པར་ཐལ། ཁྱོད་ཀྱི་ཡུམ་ལ་མོས་པ་ཇི་ལྟར་བསྒོམས་པ་བཞིན་དགེ་བའི་ཆོས་དོན་གསུམ་གྱི་རྟེན་ཡིན་ཞིང་འཐོབ་ན་ཡང་ཁྱོད་སྒོམ་པའི་དང་པོར་དོན་གསུམ་མངོན་དུ་མི་བྱེད་པའི་ཕྱིར་ཏེ། ཁྱོད་སྒོམ་ལམ་གྱི་དབང་དུ་བྱས་པའི་ལམ་ཡིན་པའི་ཕྱིར། ཁྱབ་སྟེ། རབ་ཀྱི་མཐར་ཐུག་པ་མེད་པར་སློབ་པའི་དུས་སུ་དོན་གསུམ་་མངོན་དུ་བྱས་པ་ནི་སུ་ལ་ཡང་ཡོད་པ་མ་ཡིན་པའི་ཕྱིར་རོ། །ཡན་ལག་གི་དབྱེ་བ་ནི། མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་ལ་གསུམ་དུ་ཕྱེ་བར་མ་ཟད། མོས་པ་གསུམ་པོ་དེ་ཡང་ནི་ཆུང་ངུ་དང་འབྲིང་དང་་་ཆེན་པོར་ཕྱེ་བའི་བྱེ་བྲག་གིས་རེ་རེ་ཞིང་རྣམ་པ་གསུམ་གསུམ་དུ་འདོད་དོ། །ཉིང་ལག་གི་དབྱེ་བ་ནི། མོས་པ་གསུམ་ལ་གསུམ་གསུམ་དུ་ཕྱེ་བར་མ་ཟད་མོས་པ་དགུ་པོ་དེ་ཡང་སོ་སོར་ཆུང་ངུའི་ཆུང་ངུ་། འབྲིང་།ཆེན་པོ། འབྲིང་གི་ཆུང་ངུ་། འབྲིང་། ཆེན་པོ། ཆེན་པོའི་ཆུང་ངུ་། འབྲིང་། ཆེན་པོར་དབྱེ་བས་རེ་རེ་ཞིང་རྣམ་པར་གསུམ་གསུམ་ཡིན་པ་དེ་ལྟར་ན་དགུ་ཚན་གསུམ་གྱིས་མོས་པ་ཡིད་ལ་བྱེད་པ་བླ་ན་མེད་པའི་་སྒོམ་ལམ་ལ་རྣམ་པ་ཉི་ཤུ་རྩ་བདུན་དུ་འདོད་དོ། །གཉིས་པ་ཕན་ཡོན་ནི། ཤེས་རབ་ཕ་རོལ་ཏུ་ཕྱིན་པ་ལ། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། མོས་པ་་་་་

ཡིད་ལ་བྱེད་པ་བླ་ན་མེད་པའི་སྒོམ་ལམ་བསྟན་ནས་དེའི་ཕན་ཡོན་བསྟོད་བཀུར་བསྔགས་པ་བསྟན་པ་ལ་རྒྱུ་མཚན་ཡོད་དེ། དེ་བསྒོམས་པ་ལས་དེ་འབྱུང་བའི་ཕྱིར། དགོས་པ་ཅི་ཕྱིར་བསྟན་ན། མོས་པ་དེ་སྒོམ་པའི་་་་—བྱང་ཆུབ་སེམས་དཔའ་སྤྲོ་བ་བསྐྱེད་པའི་ཕྱིར། གོང་དུ་བསྟན་པ་དེ་ལྟར་ཡུམ་ལ་མོས་པ་ལ་སངས་རྒྱས་ཀྱི་མཆོག་གི་སྤྲུལ་པའི་སྐུ་དང་བྱང་སེམས་འཕགས་པས་བསྟོད་པ་ལ་སོགས་པ་མཛད་དོ་ཞེས་བསྟན་པའི་ཕྱིར་དུ་་་་་་་བསྟོད་པ་ལ་སོགས་པ་བསྟན་ནོ། །ཚིག་དོན་འབྱེད་པ་ནི། འདོད་དོ། །གང་ལ་ན། ཇི་ལྟར་མོས་པ་བསྒོམས་པ་བཞིན་དོན་གསུམ་འཐོབ་པའི་ཆོས་ཀྱི་མཚན་ཉིད་ཀྱི་ཡུམ་ལ་སྦྱོར་བས་རང་དོན་སྒྲུབ་པ་ལ་ཞུགས་་་་་་་པའི་མོས་པ་ཡིད་ལ་བྱེད་པ་དང་པོ་རང་དོན་མོས་པ་དང་། སྦྱོར་བས་གཉིས་དོན་སྒྲུབ་པ་ལ་ཞུགས་པའི་མོས་པ་ཡིད་ལ་བྱེད་པ་གཉིས་པ་གཉིས་དོན་མོས་པ་དང་། སྦྱོར་བས་གཞན་དོན་ཁོ་ན་སྒྲུབ་པ་ལ་ཞུགས་པའི་མོས་་པ་ཡིད་ལ་བྱེད་པ་གསུམ་པ་གཞན་དོན་མོས་པ་སྟེ་མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་གྱི་གནས་སྐབས་དགུ་ཚན་གསུམ་པོ་རྣམས་ལའོ། །ཇི་ལྟར་ན། སོ་སོར་དགུ་ཚན་རྣམ་པ་གསུམ་གྱི་སྒོ་ནས། གོ་རིམ་་བཞིན་དུ་རང་དོན་མོས་པ་ལ་བསྟོད་པ་དང་། གཉིས་དོན་མོས་པ་ལ་བཀུར་བ་དང་། གཞན་དོན་མོས་པ་ལ་བསྔགས་པ་བྱས་པར་འདོད་དོ། །དགོས་པ་དེ་རྣམས་སྒོམ་པའི་བྱང་ཆུབ་སེམས་དཔའ་གོང་ནས་གོང་དུ་་་་་་་

༄༅། །མངོན་པར་དགའ་བར་བྱེད་པའི་ཕྱིར་དུའོ། །གང་གིས་ན། སངས་རྒྱས་ཀྱི་མཆོག་གི་སྤྲུལ་པའི་སྐུ་དང་། སོགས་པ་བྱང་སེམས་འཕགས་པ་རྣམས་ཀྱིས་སོ། །རྒྱུ་མཚན་དེས་ན། འདིར་བསྟན་གྱི་་་་་་བསྟོད་པ་ལ་སོགས་པ་འདི་དག་ནི་དོན་ཡང་དག་པ་ཇི་ལྟ་བ་བཞིན་རྟོགས་ནས་མཛད་པའི་མཚན་ཉིད་ཅན་ཡིན་གྱི། གཅམ་བུའི་ངོ་བོ་ནི་མ་ཡིན་ནོ། །མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་གྱི་ཕན་ཡོན་བསྟོད་་་པའི་མཚན་ཉིད། མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་བསྒོམས་པའི་ཡོན་ཏན་ཇི་ལྟ་བ་བཞིན་རྟོགས་ནས་འདུད་པའི་ཆ། དབྱེ་ན་བསྟོད་བཀུར་བསྔགས་པ་གསུམ། དེ་གསུམ་གྱི་ཁྱད་པར་ནི་བསྟོད་པ་ཆུང་་ངུ་དང་འབྲིང་དང་ཆེན་པོ་ཡིན་ནོ། །ངོ་བོ་ནི། ཡིད་ཀྱི་བསྟོད་པ་ཡིད་དད་པ། ངག་གི་བསྟོད་པ་ནི། ཡིད་གུས་པས་བསླང་སྟེ། ངག་ཏུ་ཡོན་ཏན་དང་བསྔགས་པ་བརྗོད་པ། ལུས་ཀྱི་བསྟོད་པ་ནི། ཡིད་གུས་་་པས་བསླང་སྟེ། ཕྱག་འཚལ་བ་ལ་སོགས་པའོ། །འདིར་ཡིད་ཀྱི་བསྟོད་པ་གཙོ་ཆེའོ། །ངག་དོན་ནི། ཤེས་བྱ་ཆོས་ཅན། འདིར་བསྟན་གྱི་བསྟོད་པ་ལ་སོགས་པ་འདི་དོན་ཡང་དག་པ་ཇི་ལྟ་བ་བཞིན་རྟོགས་ནས་་་་མཛད་པ་ཡིན་གྱི་གཅམ་བུའི་ངོ་བོ་མ་ཡིན་ཏེ། རྫོགས་པའི་སངས་རྒྱས་མཆོག་གི་སྤྲུལ་པའི་སྐུས་ཡུམ་ལ་མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་རྣམས་ལ་ཡོན་ཏན་ཡོད་པ་དང་མཐུན་པར་བསྟོད་བཀུར་བསྔགས་པ་

མཛད་པ་ཡིན་པའི་ཕྱིར། གཉིས་པ་བསྔོ་བ་ནི། ཡོངས་སུ་བསྔོ་བ་ཁྱད་པར་ཅན། །ཞེས་བྱ་བ་ལ་སོགས་པར་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། མོས་པ་བསྟན་ནས་གཉིས་པ་བསྔོ་་་བ་ཡིད་ལ་བྱེད་པའི་སྒོམ་ལམ་བསྟན་པ་ལ་རྒྱུ་མཚན་ཡོད་དེ། གོང་དུ་བསྟན་པ་དེ་ལྟར་ཡུམ་ལ་མོས་པ་ལས་དགེ་བ་བྱང་ཆུབ་ཏུ་བསྔོ་བ་འབྱུང་བས་སོ། །ཚིག་དོན་འབྱེད་པ་ནི། རྫོགས་པའི་བྱང་ཆུབ་ཏུ་བསྔོ་པར་བྱེད་་་དོ་།་ །གང་ན། རང་གཞན་གྱིས་དུས་གསུམ་དུ་བསགས་པའི་དགེ་བ་ཐམས་ཅད་དོ། །དགོས་པ། སེམས་ཅན་ཐམས་ཅད་ཀྱི་དོན་དུ་བྱང་ཆུབ་མ་ཐོབ་བར་མི་ཟེད་པར་བྱེད་པའི་ཕྱིར་དུའོ། །གང་གིས་ན། ཐེག་པ་གསུམ་གྱིས་གདུལ་བར་བྱ་བའི་སེམས་ཅན་ལ་ཐེག་པ་གསུམ་གྱི་ལམ་སྟོན་པའི་རྒྱུའི་ངོ་བོ་བྱེད་པ་དང་ལྡན་པ་བསྔོ་བ་ཡིད་ལ་བྱེད་པ་བླ་ན་མེད་པའི་སྒོམ་ལམ་རྣམས་ཀྱིས་སོ། །གང་གི་སྒོ་ནས་ན། ཐབས་ཤེས་ཁྱད་་་་་་པར་ཅན་གཉིས་ཀྱི་སྒོ་ནས་སོ། །དེས་ན་ཐེག་ཆེན་གྱི་ཟག་བཅས་སྒོམ་ལམ་གང་ཞིག །ཐབས་ཤེས་ཁྱད་པར་ཅན་གྱི་སྒོ་ནས་རང་གཞན་གྱིས་བསགས་པའི་དགེ་བ་སེམ།ས་ཅན་ཐམས་ཅད་ཀྱི་དོན་དུ་རྫོགས་པའི་བྱང་ཆུབ་་ཏུ་བསྒྱུར་བ་དེ་བསྔོ་བ་ཡིད་ལ་བྱེད་པ་བླ་ན་མེད་པའི་སྒོམ་ལམ་གྱི་མཚན་ཉིད་ཡིན་པས་དེ་དབྱེ་གཞི། དབྱེ་ངོ་རྣམ་པ་བཅུ་གཉིས་སོ། །འབྱེད་པའི་རྒྱུ་མཚན། མངོན་ཞེན་བཅུ་གཉིས་ཀྱི་གཉེན་པོར་ཡུལ་བ་དུ་གཉིས་ཀྱི་

༄༅། །སྒོ་ནས་བཅུ་གཉིས་སུ་ཕྱེའོ། །བཅུ་གཉིས་པོ་གང་ཞེ་ན། སྔར་བཤད་པའི་མོས་པ་ཁྱད་པར་ཅན་ཞེས་མིང་དུ་བཏགས་པའི་བསྔོ་བ་ཡིད་ལ་བྱེད་པ་བླ་ན་མེད་པའི་སྒོམ་ལམ་གྱི་མཚན་ཉིད། ཐེག་ཆེན་གྱི་་་ཟག་བཅས་སྒོམ་ལམ་གང་ཞིག །བླ་མེད་བྱང་ཆུབ་ལ་མི་དམིགས་པའི་ཚུལ་གྱིས་དམིགས་ཏེ་རང་གཞན་གྱིས་བསགས་པའི་དགེ་བ་སེམས་ཅན་ཐམས་ཅད་ཀྱི་དོན་དུ་རྫོགས་པའི་བྱང་ཆུབ་ཏུ་བསྒྱུར་བ། མི་དམིགས་པ་་་་་་ཞེས་མིང་དུ་བཏགས་པའི་མན་འདྲ། གང་ཞིག །ཟག་མེད་ཀྱི་ཕུང་པོ་ལྔ་ལ་མི་དམིགས་པའི་ཚུལ་གྱིས་མན་འདྲ། ཟག་མེད་ཀྱི་ཕུང་པོ་ལྔ་ནི་ཚུལ་ཁྲིམས་དང་། ཤེས་རབ་དང་། ཏིང་ངེ་འཛིན་དང་། རྣམ་པར་་་་གྲོལ་བ་དང་། རྣམ་པར་གྲོལ་བའི་ཡེ་ཤེས་གཟིགས་པའི་ཕུང་པོའོ། །ཕྱིན་ཅི་མ་ལོག་པ་ཞེས་མིང་དུ་བཏགས་པའི་མན་འདྲ། གང་ཞིག །བསྔོ་བར་བྱེད་པའི་སེམས་ལ་མི་དམིགས་པའི་ཚུལ་གྱིས་མན་འདྲ།དབེན་པ་ཞེས་མིང་དུ་བཏགས་པའི་མན་འདྲ། གང་ཞིག །བདག་གཞན་དང་ལྡན་པའི་དངོས་པོ་ལ་མི་དམིགས་པ་མན་འདྲ། དེ་བཞིན་གཤེགས་པའི་དགེ་བའི་ཚོགས་ཀྱི་རང་བཞིན་དྲན་པ་ཞེས་མིང་དུ་བཏགས་པའི་་་་མན་འདྲ། གང་ཞིག །དུས་གསུམ་གྱི་སངས་རྒྱས་ཀྱི་དགེ་བ་ལ་མི་དམིགས་པ་མན་འདྲ། ཐབས་ལ་མཁས་པ་དང་བཅས་པའི་ཞེས་མིང་དུ་བཏགས་པ་མན་འདྲ། གང་ཞིག །སྦྱིན་སོགས་དྲུག་ལ་མི་དམིགས་མན་

འདྲ་།་ མཚན་མ་མེད་པ་ཞེས་མིང་དུ་མན་འདྲ། གང་ཞིག །སྔོན་པོ་ལ་སོགས་པའི་མཚན་མ་ལ་མི་དམིགས་མན་འདྲ། སངས་རྒྱས་ཀྱིས་གནང་བ་ཞེས་མིང་དུ་མན་འདྲ། གང་ཞིག །ལམ་ཐམས་ཅད་ལ་མི་་་་་་་དམིགས་མན་འདྲ། ཁམས་གསུམ་པར་མ་གཏོགས་པར་ཞེས་མིང་དུ་མན་འདྲ། གང་ཞིག །འདོད་པ་ལ་སོགས་པ་ཁམས་གསུམ་ལ་མི་དམིགས་མན་འདྲ། ཆུང་ད་ང་འབྲིང་དང་ཆེན་པོ་ཞེས་མིང་དུ་མན་འདྲ།གང་ཞིག །དགེ་བ་བཅུའི་ལས་ཀྱི་ལམ་སོགས་དང་། རྒྱུན་དུ་ཞུགས་པ་ལ་སོགས་པ་དང་། བླ་མེད་བྱང་ཆུབ་ལ་གནས་པ་ལ་མི་དམིགས་མན་འདྲ། སོགས་དང་པོས་བསམ་གཏན་བཞི། ཚད་མེད་བཞི།གཟུགས་མེད་བཞི། མངོན་ཤེས་ལྔའོ། །སོགས་གཉིས་པས་ཕྱིར་འོང་། ཕྱིར་མི་འོང་། དགྲ་བཅོམ་པའོ། །ཆུང་ངུ་དང་འབྲིང་དང་ཆེན་པོ་ཞེས་མིང་དུ་བཏགས་པའི་བསྔོ་བ་ཡིད་ལ་བྱེད་པ་བླ་ན་མེད་པའི་སྒོམ་་་་་་་ལམ་རྣམ་པ་གསུམ་པོ་ཆོས་ཅན། བསོད་ནམས་ཆེན་པོ་འབྱུང་བའི་བདག་ཉིད་ཡིན་ཏེ། སྟོང་གསུམ་གྱི་སེམས་ཅན་ཐམས་ཅད་ཀྱིས་དགེ་བ་བཅུ་སོགས་འཐོབ་པའི་བསོད་ནམས་ཡོད་ན་དང་། རྒྱུན་ཞུགས་སོགས་་་་་་་འཐོབ་པའི་དང་། སྟོང་གསུམ་གྱི་སེམས་ཅན་ཐམས་ཅད་བླ་མེད་བྱང་ཆུབ་ལ་གནས་པ་ལ་སེམས་ཅན་དེ་སྙེད་ཀྱིས་མཆོད་པའི་བསོད་ནམས་ཡོད་ན། དེ་བས་ཁྱོད་བསྒོམས་པའི་བསོད་ནམས་ལྷག་པའི་ཕྱིར། སོ་སོར་་

༄༅། །སྦྱོར་མཛོད། ངག་དོན། ས་གཉིས་པ་ལ་གནས་པའི་བྱང་ཆུབ་སེམས་དཔའི་རྒྱུད་ཀྱི་ཐབས་ཤེས་ཁྱད་པར་ཅན་གྱི་སྒོ་ནས་རང་གཞན་གྱིས་བསགས་པའི་དགེ་བ་རྫོགས་པའི་བྱང་ཆུབ་ཏུ་བསྒྱུར་བའི་རྟོགས་་་པ་ཆོས་ཅན། མོས་པ་ཁྱད་པར་ཅན་ཞེས་མིང་དུ་བཏགས་པའི་བསྔོ་བ་ཡིད་ལ་བྱེད་པ་བླ་ན་མེད་པའི་སྒོམ་ལམ་ཡིན་ཏེ། ཐེག་ཆེན་གྱི་ཟག་བཅས་སྒོམ་ལམ་གང་ཞིག །བླ་མེད་བྱང་ཆུབ་ལ་མི་དམིགས་པའི་ཚུལ་གྱིས་་་་དམིགས་ཏེ་རང་གཞན་གྱིས་བསགས་པའི་དགེ་བ་སེམས་ཅན་ཐམས་ཅད་ཀྱི་དོན་དུ་རྫོགས་པའི་བྱང་ཆུབ་ཏུ་བསྒྱུར་བ་ཡིན་པའི་ཕྱིར། ཆོས་ཅན་དེས་གཞན་ཐམས་ཅད་ལ་ཡང་རིགས་འགྲེའོ། །ས་མཚམས་ས་ལྷག་མ་་་་་་དགུའི་རྗེས་ཐོབ་ན་ཡོད། གསུམ་པ་ཡི་རང་ནི། ཐབས་དང་མི་དམིགས་པ་དག་གིས། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། བསྔོ་བ་བསྟན་ནས་གསུམ་པ་་་རྗེས་སུ་ཡི་རང་ཡིད་ལ་བྱེད་པའི་སྒོམ་ལམ་བསྟན་པ་ལ་རྒྱུ་མཚན་ཡོད་དེ། གོང་དུ་བསྟན་པ་དེ་ལྟར་ལེགས་པར་བསྔོས་པ་ལས་བྱུང་བའི་བསོད་ནམས་ཡི་རང་གིས་མངོན་པར་སྤེལ་བར་བྱ་བ་ཡིན་པས་སོ། །ཚིག་དོན་་་་་་་འབྱེད་པ་ནི། བྱང་སེམས་ཆེན་པོས་དབུལ་པོས་གཏེར་རྙེད་པ་ལྟར་རབ་ཏུ་དགའ་བར་སེམས་ཀྱིས་རང་གཞན་གྱིས་དུས་གསུམ་དུ་བསགས་པའི་དགེ་བའི་རྩ་བ་ལ་དམིགས་ནས་རྗེས་སུ་ཡི་རང་བར་བྱེད་པ་ཡིན་ནོ། །

གང་གི་སྒོ་ནས་ན། ཀུན་རྫོབ་ཏུ་རྣམ་མཁྱེན་ཡིད་ལ་བྱེད་པའི་ཐབས་མཁས་དང་དོན་དམ་པར་མི་དམིགས་པར་རྟོགས་པའི་ཤེས་རབ་ཀྱི་སྒོ་ནས་སོ། །དེས་ན་ས་གཉིས་པ་ལ་གནས་པའི་སེམས་དཔའི་རྒྱུད་ཀྱི་ཐབས་ཤེས་ཁྱད་པར་ཅན་གྱི་སྒོ་ནས་རང་གཞན་གྱི་དགེ་བ་ལ་ཡི་རང་ཡིད་ལ་བྱེད་པའི་རྟོགས་པ་ནི། གང་ཞིག །ཐབས་ཤེས་ཁྱད་པར་ཅན་གྱི་སྒོ་ནས་རང་གཞན་གྱི་དགེ་བ་ལ་ཡི་རང་སྒོམ་པའི་ཕྱིར། རྗེས་སུ་ཡི་རང་ཡིད་ལ་བྱེད་་པ་བླ་ན་མེད་པའི་སྒོམ་ལམ་ཡིན་པར་ལམ་ཤེས་འཆད་པའི་སྐབས་འདིར་བརྗོད་དོ། །ས་མཚམས་གོང་དང་འདྲ། གསུམ་པ་ནི། མོས་བསྔོ་ཡི་རང་གསུམ་རྒྱས་པར་བཤད་པ་དེ་ལ་བསྡུས་པའི་དོན་ནི་མོས་པ་ཡིད་ལ་་་་་བྱེད་པ་བླ་ན་མེད་པའི་སྒོམ་ལམ་ཆོས་ཅན། ཁྱོད་དེ་སྒོམ་པ་ལ་དགོས་པ་ཡོད་དེ། །ཁྱོད་བསྒོམས་པས་བསོད་ནམས་རྒྱ་ཆེན་པོ་མངོན་པར་འདུ་བྱེད་པའི་ཕྱིར། ཇི་ལྟར་ན། གསེར་གྱི་འབྱུང་ཁུངས་བཟང་པོ་ནས་་་་་་་གསེར་གྱི་གར་བུ་འབྱུང་བ་བཞིན་དུའོ། །བསྔོ་བ་ཡིད་ལ་བྱེད་པ་བླ་ན་མེད་པའི་སྒོམ་ལམ་ཆོས་ཅན། ཆོས་འདྲ། ཁྱོད་བསྒོམས་པས་མོས་པས་འདུས་བྱས་པའི་བསོད་ནམས་དེ་རྫོགས་པའི་བྱང་ཆུབ་ཀྱི་རྒྱུར་བྱེད་པའི་་་་ཕྱིར་།་ ཇི་ལྟར་ན། གསེར་གྱི་གར་བུ་དེ་གསེར་མགར་མཁས་པས་བཟོ་བྱས་ཏེ་མི་ལ་སོགས་པའི་རྒྱན་དུ་བྱེད་པ་བཞིན་དུའོ། །རྗེས་སུ་ཡི་རང་ཡིད་ལ་བྱེད་པ་བླ་ན་མེད་པའི་སྒོམ་ལམ་ཆོས་ཅན། ཆོས་འདྲ། ཁྱོད་

༄ཚོ། །བསྒོམས་པས་བློ་མཉམ་ན་རང་གཞན་གྱི་བསོད་ནམས་བྱས་པ་མཉམ་པོ་འཐོབ་པའི་ཕྱིར། ཇི་ལྟར་ན། རྒྱན་བཏགས་པས་རང་གཞན་ལ་མཛེས་པ་བཞིན་དུའོ་ཞེས་བྱ་བ་འདི་ཡིན་ནོ། །གཉིས་པ་ཟག་་་མེད་སྒོམ་ལམ་ལ། མདོར་བསྟན་པ་དང་། རྒྱས་པར་བཤད་པ་གཉིས། དང་པོ་ནི། ཤེས་བྱ་ཆོས་ཅན། ཟག་བཅས་སྒོམ་ལམ་གྱི་འོག་ཏུ་ཟག་མེད་སྒོམ་ལམ་བསྟན་པ་ལ་རྒྱུ་མཚན་ཡོད་དེ། མོས་བསྔོ་ཡི་རང་་་་གསུམ་སྒོམ་པ་རྣམ་པར་མི་རྟོག་པས་ཟིན་དགོས་པའི་ཕྱིར། ཐེག་ཆེན་གྱི་མཐོང་ལམ་རྫོགས་རྗེས་སུ་ཆོས་ཉིད་མངོན་སུམ་དུ་མཐོང་ཟིན་རྒྱུན་ལྡན་དུ་གོམས་པར་བྱེད་པའི་མཉམ་གཞག་ནི་ཐེག་ཆེན་གྱི་ཟག་མེད་སྒོམ་ལམ་་་་་གྱི་མཚན་ཉིད་ཡིན་པས་དེ་དབྱེ་གཞི། དབྱེ་ན་སྒྲུབ་པ་དང་རྣམ་དག་སྒོམ་ལམ་རྣམ་པ་གཉིས་སོ། །འབྱེད་པའི་རྒྱུ་མཚན་ཟག་མེད་སྒོམ་ལམ་ལ་བར་ཆད་མེད་ལམ་དང་། རྣམ་གྲོལ་ལམ་གཉིས་ཡོད་པའི་རྒྱུ་མཚན་གྱིས་སོ་།་ །གཉིས་པ་ལ་སྒྲུབ་པ་སྒོམ་ལམ་དང་། རྣམ་དག་སྒོམ་ལམ་གཉིས། དང་པོ་ནི། དེ་ཡི་ངོ་བོ་ཉིད་མཆོག་ཉིད། །ཅེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཟག་མེད་སྒོམ་ལམ་ལ་གཉིས་ཡོད་པ་དེའི་ཕྱིར། ཤེས་བྱ་ཆོས་ཅན། གཉིས་ཀྱི་ནང་ནས་དང་པོར་རྣམ་མཁྱེན་མངོན་པར་སྒྲུབ་པའི་མཚན་ཉིད་ཀྱི་སྒྲུབ་པ་སྒོམ་ལམ་བསྟན་པ་ལ་རྒྱུ་མཚན་ཡོད་དེ། བར་ཆད་མེད་ལམ་ནི་རང་འབྲས་རྣམ་་་་་་

གྲོལ་ལམ་གྱི་སྔོན་དུ་འགྲོ་བའི་ཕྱིར། ཚིག་དོན་འབྱེད་པ་ནི། ཐེག་ཆེན་གྱི་མཐོང་ལམ་རྫོགས་རྗེས་སུ་གཟུགས་སོགས་ཀྱི་རང་བཞིན་ཕྱིན་ཅི་མ་ལོག་པར་མངོན་སུམ་དུ་མཐོང་ཟིན་རྒྱུན་ལྡན་དུ་གོམས་པར་བྱེད་པའི་་་་་་་མཉམ་གཞག་བར་ཆད་མེད་ལམ་ནི་སྒྲུབ་པ་སྒོམ་ལམ་དེའི་ངོ་བོ་ཡིན་ནོ། །ངག་དོན། ས་གཉིས་པའི་མཉམ་གཞག་བར་ཆད་མེད་ལམ་ཆོས་ཅན། སྒྲུབ་པ་སྒོམ་ལམ་ཡིན་ཏེ། ཐེག་ཆེན་གྱི་མཐོང་ལམ་རྫོགས་རྗེས་་་་སུ་གཟུགས་སོགས་ཀྱི་རང་བཞིན་ཕྱིན་ཅི་མ་ལོག་པར་མངོན་སུམ་དུ་མཐོང་ཟིན་རྒྱུན་ལྡན་དུ་གོམས་པར་བྱེད་པའི་མཉམ་གཞག་བར་ཆད་མེད་ལམ་ཡིན་པའི་ཕྱིར། ཤེས་བྱ་ཆོས་ཅན། སྒྲུབ་པ་སྒོམ་ལམ་ནི་ཟག་བཅས་་་་་སྒོམ་ལམ་ལས་མཆོག་ཡིན་ཏེ། རྣམ་པར་མི་རྟོག་པས་མ་ཟིན་པར་གཞན་མོས་བསྔོ་ཡི་རང་ཡིད་ལ་བྱེད་པས་རྫོགས་པའི་སངས་རྒྱས་མི་འཐོབ་པའི་ཕྱིར། སྒྲུབ་པ་སྒོམ་ལམ་ཆོས་ཅན། ཆོས་ཀུན་ལ་མཚན་མར་འདུ་མི་བྱེད་དེ། ཆོས་ཐམས་ཅད་ཀྱི་རྣམ་པ་རང་བཞིན་གྱིས་མ་སྐྱེས་པར་མངོན་སུམ་དུ་རྟོགས་པའི་སྦྱོར་བ་ཡིན་པའི་ཕྱིར། དེ་རྣམ་པའོ། །བྱེད་ལས་ལ་གནས་སྐབས་ཀྱི་བྱེད་ལས་ནི། གོང་དུ་བསྟན་པ་དེ་ལྟ་བུའི་ངོ་བོ་ཉིད་དང་མཆོག་ཉིད་དང་རྣམ་པ་དང་ལྡན་པའི་སྒྲུབ་པ་སྒོམ་ལམ་སྒྱེ་རང་སྒོམ་བྱེད་རྣལ་འབྱོར་པའི་རྒྱུད་ལ་ཆོས་རྣམས་རང་བཞིན་གྱིས་མི་དམིགས་པར་རྟོགས་པའི་རྟོགས་པ་བསྐྱེད་པ་ནི་གཏོད་པར་བྱེད་པ་ཡིན་ནོ། །ངག་དོན་་་་

༄༅། །སྒྲུབ་པ་སྒོམ་ལམ་ཆོས་ཅན། ཁྱོད་བསྒོམ་པ་ལ་དགོས་པ་ཡོད་དེ། ཁྱོད་ཀྱིས་རང་སྒོམ་བྱེད་རྣལ་འབྱོར་པའི་རྒྱུད་ལ་རྣམ་པར་མི་རྟོག་པའི་ཡེ་ཤེས་བསྐྱེད་པའི་ཕྱིར། མཐར་ཐུག་གི་བྱེད་ལས་ནི། ཆོས་ཅན་།་ དོན་ཆེན་པོ་ཡིན་ཏེ། ཁྱོད་ཀྱིས་རང་སྒོམ་བྱེད་རྣལ་འབྱོར་པས་རྫོགས་པའི་སངས་རྒྱས་འཐོབ་པར་བྱེད་པའི་ཕྱིར། ས་མཚམས་ས་ལྷག་མ་དགུའི་མཉམ་གཞག་བར་ཆད་མེད་ལམ་ན་ཡོད་དོ། །གཉིས་པ་ལ་་་་མཚམས་སྦྱར། རྣམ་དག་སྒོམ་ལམ་གྱི་མཐུན་རྐྱེན་དང་འགལ་རྐྱེན་བཤད། འབྲས་བུ་རྣམ་དག་སྒོམ་ལམ་དངོས་དང་གསུམ། དང་པོ་ནི། ཤེས་བྱ་ཆོས་ཅན། སྒྲུབ་པ་སྒོམ་ལམ་བསྟན་ནས་དེའི་འོག་ཏུ་ཆོས་གང་་་ཞིག་གཟུང་བས་རྣམ་དག་སྒོམ་ལམ་འཐོབ་པ་རྣམ་དག་སྒོམ་ལམ་འདིའི་མཐུན་རྐྱེན་དང་། ཆོས་གང་ཞིག་བོར་བས་རྣམ་དག་སྒོམ་ལམ་འཐོབ་པ་རྣམ་དག་སྒོམ་ལམ་འདིའི་འགལ་རྐྱེན་གང་ཡིན་སྙམ་པའི་ཐེ་ཚོམ་བསལ་་་་་་་བའི་སྒོ་ནས་གཉིས་པ་རྣམ་དག་སྒོམ་ལམ་བསྟན་པ་ལ་དགོས་པ་ཡོད་དེ། དེའི་སྙོ་ནས་དེ་བསྟན་པས་རྣམ་དག་སྒོམ་ལམ་གྱི་མཐུན་རྐྱེན་དང་འགལ་རྐྱེན་ལེགས་པར་ཤེས་པའི་ཕྱིར། གཉིས་པ་ནི། འོ་ན་རྐྱེན་གཉིས་པོ་་གང་ཞེ་ན། ས་གཉིས་པ་མན་ཆད་དུ་སངས་རྒྱས་ཀྱི་སྤྲུལ་སྐུ་བསྟེན་ནས་བསྙེན་བཀུར་གྱིས་མཉེས་པར་བྱེད་པ་དང་། རྗེས་ཐོབ་ཏུ་སྦྱིན་སོགས་ཕར་ཕྱིན་དྲུག་ཅི་རིགས་པ་རྫོགས་པར་བྱེད་པ་དང་། མཉམ་གཞག་ཏུ་ཞི་་་

གནས་ལ་མཉམ་པར་འཇོག་པའི་ཐབས་ལ་མཁས་པ་གང་ཡིན་ནི་ཆོས་ཅན། རང་འབྲས་རྣམ་དག་སྒོམ་ལམ་གྱི་མཐུན་རྐྱེན་ཡིན་ཏེ། རང་འབྲས་རྣམ་དག་སྒོམ་ལམ་འདི་སྒོམ་པ་ལ་མོས་པའི་རྒྱུ་ཡིན་པའི་ཕྱིར་ཏེ། དེ་་་་ལ་ཕན་བཏགས་སྟོབས་ཀྱིས་དེའི་རྗེས་སུ་འགྲོ་ལྡོག་བྱ་ས་ཡིན་པའི་ཕྱིར། བདུད་ཀྱིས་ཟིལ་གྱིས་ནོན་ཏེ་གནོད་པ་བྱས་པ་དང་། ཆོས་ཟབ་མོ་རང་བཞིན་སྤྲོས་བྲལ་ལ་མ་་མོས་ཤིང་སྡང་བ་དང་། ཕུང་པོ་སོགས་ལ་་་་་་་བདེན་པར་ཞེན་ཞིང་འཛིན་པ་དང་། སྡིག་པ་མི་དགེ་བའི་གྲོགས་པོས་ཡོངས་སུ་ཟིན་ཏེ་འགྲོགས་པ་ནི་ཆོས་ཅན། རྣམ་དག་སྒོམ་ལམ་སྐྱེ་བའི་འགལ་རྐྱེན་ཡིན་ཏེ། རང་འབྲས་ཆོས་སྤོང་གི་ལས་ཀྱི་རྒྱུ་ཡིན་པའི་ཕྱིར་ཏེ།དེ་ལ་ཕན་བཏགས་སྟོབས་ཀྱིས་དེའི་རྗེས་སུ་འགྲོ་ལྡོག་བྱ་ས་ཡིན་པའི་ཕྱིར། གསུམ་པ་ལ་སྤྱིར་བསྟན། ཁྱད་པར་དུ་བསྟན། ཤིན་ཏུ་བ་དང་ཅིག་ཤོས་སུ་བསྟན། ཤིན་ཏུ་བ་བྱེ་བྲག་ཏུ་བཤད་པ་དང་བཞི། དང་པོ་ནི་།་ འབྲས་བུ་དག་པ་གཟུགས་ལ་སོགས། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་རྣམ་དག་སྒོམ་ལམ་འཐོབ་པ་དང་མི་འཐོབ་པའི་རྒྱུ་་་བཤད་ནས་སྐབས་སུ་བབ་པའི་རྣམ་དག་འཕགས་བཞིའི་སྤྱིར་ཐུན་མོང་དུ་བསྟན་པ་ལ་རྒྱུ་མཚན་ཡོད་དེ། རྣམ་དག་སྒོམ་ལམ་གྱི་འགལ་རྐྱེན་སྤངས་མཐུན་རྐྱེན་ཚང་བ་ལས་རྣམ་དག་སྒོམ་ལམ་སྐྱེ་བའི་ཕྱིར། ཚིག་དོན་་་་་་

༄༅། །འབྱེད་པ་ནི། འཕགས་པའི་གང་ཟག་གི་དགེ་སྦྱོང་གི་ཚུལ་བར་ཆད་མེད་ལམ་གྱི་འབྲས་བུ་རྣམ་གྲོལ་གྱི་ལམ་དེ་ཆོས་ཅན། ཁྱོད་རང་གི་དངོས་རྒྱུ་བར་ཆད་མེད་ལམ་གྱི་ངོ་སྐལ་གྱི་སྤང་བྱ་ཐམས་ཅད་དང་་་་་བྲལ་བའི་རྣམ་དག་དེ་དང་། ཁྱོད་ཀྱི་ཡུལ་གཟུགས་སོགས་ཀྱི་ཆོས་ཉིད་ཁྱོད་ཀྱི་དངོས་རྒྱུ་བར་ཆད་མེད་ལམ་གྱི་ངོ་སྐལ་གྱི་སྤང་བྱས་དག་པའི་རྣམ་དག་གཉིས་དབྱེར་མེད་པ་ཡིན་ཏེ། གང་གི་ཕྱིར་ན། དེ་ལྟ་བུའི་དག་་་་་པ་དེ་གཉིས་རང་དང་སྦྱིའི་མཚན་ཉིད་སྣ་ཚོགས་པའི་སྒོ་ནས་ཐ་དད་མ་ཡིན་ཞིང་། ཁྱད་པར་གྱི་ཆོས་མི་འདྲ་བའི་སྒོ་ནས་སོ་སོར་གཅད་དུ་མེད་པས་སོ། །ཆོས་ཅན། དེ་ལྟར་མེད་དེ། དེ་ལྟ་བུའི་རྣམ་དག་དེ་གཉིས་་་་དག་གཞི་ཆོས་ཉིད་གཅིག་གི་སྟེང་དུ་དག་བྱ་གཟུགས་སོགས་ལ་བདག་སོགས་སུ་ཞེན་པའི་དྲི་མ་གཅིག་དག་བྱེད་བར་ཆད་མེད་ལམ་གཅིག་གིས་དག་པར་བྱས་པའི་རྣམ་དག་ཡིན་པའི་ཕྱིར། དེ་ལྟར་འབྲས་བུ་དག་པས་་་་་་་གཟུགས་སོགས་དག་པར་བརྗོད་དོ། །རྣམ་དག་སྒོམ་ལམ་གྱི་མཚན་ཉིད། ཐེག་ཆེན་གྱི་མཐོང་ལམ་རྫོགས་རྗེས་སུ་ཆོས་ཉིད་མངོན་སུམ་དུ་མཐོང་ཟིན་རྒྱུན་ལྡན་དུ་གོམས་པར་བྱེད་པའི་མཉམ་གཞག་རྣམ་གྲོལ་ལམ།དབྱེ་ན་ས་ལྷག་མ་དགུའི་མཉམ་གཞག་རྣམ་གྲོལ་ལམ་དགུ། ས་མཚམས་ཡང་དེ་ན་ཡོད། གཉིས་པ་ནི། ཉོན་མོངས་ཤེས་བྱ་ལམ་གསུམ་གྱི། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི།

ཤེས་བྱ་ཆོས་ཅན། གློ་བུར་རྣམ་དག་འཕགས་བཞིའི་ཐུན་མོང་དུ་བརྗོད་ནས་དེའི་རྗེས་སུ་ཁྱད་པར་སོ་སོར་ཕྱེ་ནས་བསྟན་པ་ལ་རྒྱུ་མཚན་ཡོད་དེ། ཁྱད་པར་གྱི་སྒོ་ནས་སྤྱི་རྟོགས་དགོས་པའི་ཕྱིར། ཚིག་དོན་འབྱེད་པ་་་་ནི་།་ ཉན་ཐོས་ཀྱི་རྒྱུན་ཞུགས་ཀྱི་འབྲས་བུ་མཚན་གཞི། སློབ་མ་ཉན་ཐོས་ཀྱི་རྣམ་དག་ཏུ་མཚོན། རང་གི་དངོས་རྒྱུ་བར་ཆད་མེད་ལམ་གྱི་ངོ་སྐལ་གྱི་སྤང་བྱ་འདོད་ཆགས་ལ་སོགས་པའི་ཉོན་མོངས་པ་སྤངས་པའི་ཐེག་་་པ་ཆུང་ངུའི་རྣམ་གྲོལ་མཚན་ཉིད་དོ། །ཐེག་འབྲིང་མཐོང་ལམ་པའི་རྣམ་གྲོལ་ལམ་མཚན་གཞི། བསེ་རུ་རང་སངས་རྒྱས་ཀྱི་རྣམ་དག་ཏུ་མཚོན། རང་གི་དངོས་རྒྱུ་བར་ཆད་མེད་ལམ་གྱི་ངོ་སྐལ་གྱི་སྤང་བྱ་ཉོན་མོངས་པ་དང་ཤེས་སྒྲིབ་གཟུང་རྟོག་སྤངས་པའི་ཐེག་པ་འབྲིང་པོའི་རྣམ་གྲོལ་མཚན་ཉིད་དོ། །བྱང་སེམས་མཐོང་ལམ་པའི་རྒྱུད་ཀྱི་རྣམ་གྲོལ་ལམ་མཚན་གཞི། རྒྱལ་སྲས་བྱང་སེམས་ཀྱི་རྣམ་དག་ཏུ་མཚོན། རང་གི་དངོས་རྒྱུ་་་་་་བར་ཆད་མེད་ལམ་གྱི་ངོ་སྐལ་གྱི་སྤང་བྱ་ཐེག་པ་གསུམ་གྱི་ལམ་གསུམ་གྱི་མི་མཐུན་ཕྱོགས་སྒྲིབ་པ་གསུམ་སྤངས་པའི་ཐེག་ཆེན་སློབ་པའི་རྣམ་གྲོལ་མཚན་ཉིད་དོ། །ཆོས་དབྱིངས་ཐབས་དང་བཅས་པ་བསྒོམས་པ་ལས་བྱུང་་བའི་རྣམ་དག་ཤིན་ཏུ་བ་ཆོས་ཅན། སངས་རྒྱས་ཀྱི་རྣམ་དག་ཡིན་ཏེ། ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་བཅས་པ་རྣམ་པ་ཐམས་ཅད་དུ་སྤངས་པའི་ཕྱིར། རྣམ་པ་ཐམས་ཅད་མཁྱེན་པའི་ཡེ་ཤེས་མཚན་་་་

༄༅། །གཞི་།་ སངས་རྒྱས་ཀྱི་རྣམ་དག་ཏུ་མཚོན། སྒྲིབ་གཉིས་བག་ཆགས་དང་བཅས་པ་རྣམ་པ་ཀུན་སྤངས་པའི་རྣམ་གྲོལ་མཚན་ཉིད་དོ། །དེའི་ཕྱིར་རྫོགས་པའི་སངས་རྒྱས་ཀྱི་རྣམ་དག་ནི་རྣམ་དག་ཤིན་ཏུ་་་་་བ་ཡིན་ནོ་ཞེས་དངོས་སུ་བསྟན་པས་དང་པོ་གསུམ་རྣམ་དག་ཤིན་ཏུ་བ་མིན་ཏེ། སྒྲིབ་པ་ཕྱོགས་རེ་ལས་མ་སྤངས་པའི་ཕྱིར་ཞེས་ཤུགས་ལ་བསྟན་ཏོ། །གསུམ་པ་ནི། ས་དགུ་ལ་ནི་ཆེན་པོ་ཡི། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ས་དགུ་ལ་ནི་ཆེན་པོ་ཡི། །ཞེས་སོགས་ཀྱི་ཚིགས་བཅད་གཅིག་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་ལམ་ཤེས་འཆད་པའི་སྐབས་སུ་བྱང་སེམས་ཀྱི་་་་རྣམ་དག་སྨོས་པའི་ཞར་ལ་སངས་རྒྱས་དང་ཉན་རང་གི་རྣམ་དག་ཤིན་ཏུ་བ་དང་ཅིག་ཤོས་སུ་བཤད་པ་དེ་ཇི་ལྟ་བུ་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། ཤེས་བྱ་ཆོས་ཅན། རྫོགས་པའི་་་་་་་སངས་རྒྱས་ཀྱི་རྣམ་དག་དེ་རྣམ་དག་ཤིན་ཏུ་བ་ཡིན་ཏེ། ཁམས་གསུམ་ས་དགུ་ལ་བརྟེན་པའི་ཐེག་ཆེན་གྱི་སྒོམ་སྤང་ཆེན་པོའི་ཆེན་པོ་ལ་སོགས་པའི་དྲི་མ་དགུའི་གཉེན་པོར་ཆུང་ངུའི་ཆུང་ངུ་ལ་སོགས་པའི་ཐེག་ཆེན་གྱི་སྒོམ་་་ལམ་བར་ཆད་མེད་ལམ་དགུ་ནི། རང་གི་སྤང་བྱ་སྒྲིབ་གཉིས་བག་ཆགས་དང་བཅས་པ་རྣམ་པ་ཐམས་ཅད་དུ་རྣམ་པར་དག་པའི་རྒྱུ་ཡིན་པའི་ཕྱིར། ཆོས་ཅན། ཉན་རང་གི་རྣམ་དག་ནི། ཅིག་ཤོས་ཤིན་ཏུ་བ་མ་ཡིན་

པའི་རྣམ་དག་ཡིན་ཏེ། ཁམས་གསུམ་ས་དགུ་ལ་བརྟེན་པའི་ཉན་རང་གི་སྒོམ་སྤང་ཆེན་པོའི་ཆེན་པོ་ལ་སོགས་པའི་དྲི་མ་དགུའི་གཉེན་པོ་ཆུང་ངུའི་ཆུང་ངུ་ལ་སོགས་པའི་ཉན་རང་གི་སྒོམ་ལམ་བར་ཆད་མེད་ལམ་དགུ་ནི།ཅིག་ཤོས་རང་གི་སྤང་བྱའི་དྲི་མ་ཕྱོགས་རེ་ཙམ་དག་པའི་རྒྱུ་ཡིན་གྱི་སྒྲིབ་པའི་བག་ཆགས་སྤོང་མི་ནུས་པའི་ཕྱིར། ཁམས་གསུམ་ས་དགུ་ནི། འདོད་ཁམས་ས་གཅིག །གཟུགས་ཁམས་བསམ་གཏན་ས་བཞི།གཟུགས་མེད་ཁམས་སྙོམས་འཇུག་ས་བཞིའོ། །བཞི་པ་ནི། དེ་ལ་ཀླན་ཀ་སྤངས་པ་ཡི། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། དེ་ལ་ཀླན་ཀ་སྤངས་པ་ཡི། །ཞེས་སོགས་ཀྱི་་་་་་་ཚིགས་བཅད་གཅིག་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་རྫོགས་པའི་སངས་རྒྱས་ཀྱི་རྣམ་དག་ཇི་ལྟར་ཤིན་ཏུ་བ་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། ཤེས་བྱ་ཆོས་ཅན།རྫོགས་པའི་སངས་རྒྱས་ཀྱི་རྣམ་དག་ནི་རྣམ་དག་ཤིན་ཏུ་བ་ཡིན་ཏེ། དཔེས་ཀླན་ཀ་སྤངས་པའི་སྒོ་ནས་བསྟན་པའི་ཐེག་ཆེན་གྱི་སྒོམ་ལམ་ཤིན་ཏུ་བ་དེ་རང་གི་སྤང་བྱ་ཁམས་གསུམ་ས་དགུ་ལ་བརྟེན་པའི་སྒྲིབ་པ་བག་ཆགས་དང་བཅས་པ་མཐའ་དག་གི་གཉེན་པོ་ཡིན་པའི་ཕྱིར། ཐེག་ཆེན་གྱི་སྒོམ་ལམ་ཤིན་ཏུ་བ་དེ་ཆོས་ཅན། དེའི་གཉེན་པོ་ཡིན་ཏེ། རྣམ་མཁྱེན་ཡིད་ལ་བྱེད་པས་འཇལ་བྱེད་ཤེས་པ་དང་གཞལ་བྱ་ཤེས་བྱ་གཉིས་རང་་་་་་་

༄༅། །བཞིན་མི་དམིགས་པར་མཉམ་པ་ཉིད་དུ་མངོན་སུམ་དུ་རྟོགས་པའི་ཐེག་ཆེན་གྱི་བར་ཆད་མེད་ལམ་མཐར་ཐུག་ཡིན་པའི་ཕྱིར། དཔེས་ཀླན་ཀ་སྤངས་པའི་སྒོ་ནས་བསྟན་ན། ཀླན་ཀ་ནི་གང་། དཔེ་ནི་ཇི་ལྟ་བུ་ཞེ་ན། གོང་དུ་གཉེན་པོ་ཆུང་ངུའི་ཆུང་ངུ་ལ་སོགས་པས་སྤང་བྱ་ཆེན་པོའི་ཆེན་པོ་ལ་སོགས་པ་སྤོང་བྱས་པ་དེ་ལ། ཁ་ཅིག་ན་རེ། དེ་མི་འཐད་དེ། གཉེན་པོ་ནི་ཆེན་པོའི་ཆེན་པོ་ལ་སོགས་པ་ཡིན་ཞིང་། མི་་་་མཐུན་ཕྱོགས་ནི་ཆུང་ངུའི་ཆུང་ངུ་ལ་སོགས་པ་རིགས་སོ་ཞེས་བྱ་བའི་ཀླན་ཀ་རྒོལ་ལོ། །སྤོང་བྱེད་ལན་ནི། དོན་དམ་པར་ནི་འདོད་དེ། དོན་དམ་པར་ཕན་གནོད་གང་ཡང་མ་གྲུབ་པའི་ཕྱིར། ཀུན་རྫོབ་ཏུ་རྟགས་མ་་་་གྲུབ་སྟེ་སྤང་བྱ་རགས་པ་སེལ་བ་ལ་གཉེན་པོ་སྟོབས་ཆུང་ངུས་ཆོག་ཅིང་། སྤང་བྱ་ཕྲ་ཞིང་ཕྲ་བ་སེལ་བ་ལ་གཉེན་པོ་སྟོབས་ཆེན་དགོས་པའི་ཕྱིར། དཔེར་ན་གོས་ལ་ཆགས་པའི་དྲི་མ་རགས་པ་སེལ་བ་ལ་བཅོ་བླག་མཁན་གྱིས་འབད་པ་ཆུང་ངུས་ཆོག་ལ། གོས་ལ་ཆགས་པའི་དྲི་མ་ཤིན་ཏུ་ཕྲ་མོ་བསལ་བ་ལ་བཙོ་བླག་མཁན་ཆེ་ཐང་དུ་འབད་དགོས་པ་བཞིན་ནོ། །དེས་ན་དེ་ལྟ་བུའི་དཔེས་དེ་ལྟ་བུའི་ཀླན་ཀ་སྤངས་པ་ཡིན་ནོ། །གསུམ་པ་་་་ནི་།་ མདོར་ན་ཤེས་རབ་ཀྱི་ཕ་རོལ་ཏུ་ཕྱིནཔའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་རྒྱུ་ལམ་ཤེས་གཏན་ལ་འབེབས་པའི་སྐབས་གཉིས་པའི་འགྲེལ་པ་དོན་གསལ་བའི་རྒྱན་ཅེས་བྱ་བ་རེ་་་་་་་

ཞིག་རྫོགས་སོ།། །།། དེ་ལྟར་སྐབས་གཉིས་པས་རྒྱུའི་བདག་ཉིད་ཀྱི་ལམ་ཤེས་རྫོགས་པར་བསྟན་ནས། ད་ནི་སྐབས་གསུམ་པས་གཞི་ཤེས་ཀྱི་ཡན་ལག་རྒྱས་པར་འཆད་པ་ལ། རྒྱུ་མཚན་གྱི་སྒོ་ནས་མཚམས་སྦྱར།མཚོན་བྱེད་ཀྱི་སྒོ་ནས་རྒྱས་པར་བཤད། མཁྱེན་གསུམ་གྱི་སྒོ་ནས་མཇུག་བསྡུ། སྐབས་ཀྱི་སྒོ་ནས་མཇུག་བསྡུ་བ་དང་བཞི། དང་པོ་ནི། ཤེས་བྱ་ཆོས་ཅན། རྒྱུ་ལམ་ཤེས་བསྟན་ནས་དེའི་རྗེས་སུ་ཐམས་ཅད་ཤེས་པ་ཉིད་བསྟན་པ་ལ་རྒྱུ་མཚན་ཡོད་དེ། གཞི་ཐམས་ཅད་ཡོངས་སུ་ཤེས་པ་མེད་པར་ལམ་ལེགས་པར་ཤེས་པ་མེད་པས་སོ། །གཞི་ཤེས་ཀྱི་མཚན་ཉིད། ཕྱི་ནང་གི་ཆོས་ཇི་སྙེད་པ་བདག་མེད་པར་མངོན་སུམ་དུ་རྟོགས་་་པའི་མཁྱེན་པ་གང་ཞིག །སྤངས་རྟོགས་ཉི་ཚེ་བར་གྱུར་པ། ས་མཚམས་ཐེག་དམན་འཕགས་པའི་རྒྱུད་ཁོ་ན་ལ་ཡོད། གཉིས་པ་ལ་སྲིད་ཞི་ལ་གནས་མི་གནས་ཀྱི་ཁྱད་པར། འབྲས་ཡུམ་ལ་ཉེ་རིང་གི་ཁྱད་པར།སྤང་བྱ་དང་གཉེན་པོའི་ཁྱད་པར། དེ་གཉིས་ཀྱི་གནས་ལུགས་སྒོམ་ཚུལ་གྱི་ཁྱད་པར། བསྒོམས་པའི་འབྲས་བུའི་ཁྱད་པར། སྒོམ་ལམ་དངོས་སུ་མི་སྟོན་པའི་རྒྱུན་མཚན་ནོ། །དང་པོ་ལ། དངོས་སུ་བྱང་སེམས་་་་་ཀྱི་གཞི་ཤེས་ཀྱིས་འཁོར་འདས་ལ་མཚན་འཛིན་སྤངས་པར་བསྟན། ཤུགས་ལ་ཉན་རང་གི་གཞི་ཤེས་ཀྱིས་འཁོར་འདས་ལ་མཚན་འཛིན་མ་སྤངས་པར་བསྟན་པའོ། །དང་པོ་ནི། རྫོགས་པའི་སངས་རྒྱས་ལ་ཉེ་བར་་་་་

༄༅། །འདོད་པའི་བྱང་སེམས་ཀྱི་ཡུམ་གཞི་ཤེས་ཆོས་ཅན། ཆོས་ཀྱི་གནས་ལུགས་རྟོགས་པའི་ཤེས་རབ་ཀྱིས་ཚུ་རོལ་གྱི་མཐའ་འཁོར་བ་རྟག་པའི་མཚན་ཉིད་དང་། གཞན་དོན་དུ་འབོར་བར་དངོས་སུ་འཇུག་་་་་་ནུས་པའི་སྙིང་རྗེས་ཕ་རོལ་གྱི་མཐའ་མྱང་འདས་ཆད་པའི་མཚན་ཉིད་དང་། དེ་གཉིས་ཀྱི་བར་ཐེག་ཆེན་གྱི་ལམ་ལ་ཡང་མཚན་མར་འཛིན་པའི་ཚུལ་གྱིས་མི་གནས་པ་ཡིན་ཏེ། ཐབས་ཤེས་ཁྱད་པར་ཅན་གྱི་སྒོ་ནས་དུས་་་་གསུམ་གྱིས་བསྡུས་པའི་ཆོས་རྣམས་རང་བཞིན་གྱིས་མ་སྐྱེས་པར་མཉམ་པ་ཉིད་དུ་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། འཁོར་བ་ནི་རྒྱུན་མི་འཆད་པས་རྒྱུན་གྱི་རྟག་པའི་མཚན་ཉིད་དང་། མྱང་འདས་ནི་་་་་་་ཉན་ཐོས་པ་ཁ་ཅིག་ལྷག་མེད་ཀྱི་མྱང་འདས་ཐོབ་པ་ན་ཕུང་པོ་ལྔ་རྒྱུན་ཆད་པར་འདོད་པས་དེ་ལ་ཆད་པའི་མཚན་ཉིད་ཅེས་བསྟན་ཏོ། །དེས་ན་བྱང་སེམས་མཐོང་ལམ་པའི་ཡེ་ཤེས་ཆོས་ཅན། སྲིད་ཞི་ལ་མི་གནས་པའི་་་་་་གཞི་ཤེས་ཡིན་ཏེ། ཕྱི་ནང་གི་ཆོས་ཇི་སྙེད་པ་བདག་མེད་པར་མངོན་སུམ་དུ་རྟོགས་པའི་སེམས་དཔའི་མཁྱེན་པ་གང་ཞིག །ཐབས་ཤེས་ཁྱད་པར་ཅན་གྱི་སྒོ་ནས་འཁོར་འདས་བར་གསུམ་ལ་མཚན་མར་མི་འཛིན་པས་སོ། །དེའི་མཚན་ཉིད་དེ་ཡིན་ནོ། །ས་མཚམས་བྱང་སེམས་འཕགས་པའི་རྒྱུད་ལ་ཡོད། གཉིས་པ་ནི། ཀུན་ཤེས་འཆད་པའི་སྐབས་སུ་ཉན་རང་གི་གཞི་ཤེས་ཀྱིས་འཁོར་འདས་ལ་མཚན་འཛིན་སྤངས་པ་ལས་བཟློག་ཏེ་མ་་་་

སྤངས་པར་བསྟན་པས་ན་ཉན་རང་གིས་བདག་མེད་རྟོགས་པ་ཙམ་གྱི་ཡུམ་གཞི་ཤེས་ཆོས་ཅན། འཁོར་འདས་ལ་མཚན་མར་འཛིན་པ་མ་སྤངས་པ་ཡིན་ཏེ། གཞན་དོན་དུ་འཁོར་བར་དངོས་སུ་འཇུག་ནུས་པའི་སྙིང་རྗེ་་་་་་དང་འགོར་འདས་ལ་བླང་དོར་གྱི་མཚན་མར་འཛིན་པའི་གཉེན་པོ་འཁོར་འདས་རང་བཞིན་མ་དམིགས་པར་རྟོགས་པའི་ཤེས་རབ་དང་བྲལ་བའི་རྒྱུ་མཚན་གྱིས་དངོས་པོ་འབོར་བ་དང་དངོས་པོ་མེད་པ་མྱང་འདས་ལ་མཚན་་་སྐེ་མར་དམིགས་པ་མ་སྤངས་པའི་ཕྱིར་ཏེ། ཐབས་ཤེས་ཁྱད་པར་ཅན་གྱི་སྒོ་ནས་དུས་གསུམ་གྱིས་བསྡུས་པའི་ཆོས་རྣམས་རང་བཞིན་གྱིས་མ་སྐྱེས་པར་མཉམ་པ་ཉིད་དུ་མ་ཤེས་པའི་ཕྱིར། དེའི་ཕྱིར་གཉེན་པོ་གཞི་ཤེས་ལ་་་ལྟོས་ཏེ་འབྲས་ཡུམ་དང་རིང་བར་གྱུར་ཏོ། །གཉིས་པ་ནི། དེ་ནི་མཚན་མར་དམིགས་སྒོ་ནས། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། རང་སྡེ་ཁ་ཅིག་ན་རེ། ཀླུ་སྒྲུབ་ཀྱི་ལུགས་་་་རྩ་ཤེར་ལས། རྟེན་ཅིང་འབྲེལ་བར་འབྱུང་བ་གང་ཡིན་པ་དེ་ཉིད་ཀྱི་རང་བཞིན་སྟོང་པར་ཐུབ་པ་ཁྱོད་ནི་བཞེད་ཅེས་འབྱུང་བའི་ཕྱིར། དུས་གསུམ་མཉམ་པ་ཉིད་དུ་ཤེས་པ་ནི་གཞི་རྟེན་འབྲེལ་རང་བཞིན་མེད་པར་རྟོགས་་པ་ཁོ་ན་ཡིན་ལ་དེ་ཡང་ཉན་རང་བྱང་སེམས་ཐམས་ཅད་ལ་ཡོད་པ་མ་ཡིན་ནམ། དེས་ན་ཇི་ལྟར་ན་ཉན་རང་ལ་ཡང་དག་པའི་ཡུམ་རིང་བ་དང་། བྱང་ཆུབ་སེམས་དཔའ་ལ་ཡང་དག་པའི་ཡུམ་ཅིག་31ས་ཉེ་བར་འགྱུར་ཞེ་་་

༄༅། །ན་།་ དེ་ལྟ་བུའི་དོགས་པ་བསལ་བའི་ཕྱིར་ཚིགས་བཅད་གཅིག་སྨོས་སོ། །ངག་དོན། དེ་ནི་མཚན་མར་དམིགས་སྒོ་ནས། །ཞེས་སོགས་ཀྱི་ཚིགས་བཅད་གཅིག་ཆོས་ཅན། དགོས་པ་ཡོད་དེ།ཁྱོད་ལ་བརྟེན་ནས་ཇི་ལྟར་ན་ཉན་རང་ལ་ཡང་དག་པའི་ཡུམ་རིང་བ་དང་བྱང་ཆུབ་སེམས་དཔའ་ལ་ཉེ་བར་འགྱུར་སྙམ་པའི་དོགས་པ་བསལ་བའི་ཕྱིར། ལན་གྱི་སྒོ་ནས་ཚིག་དོན་འབྱེད་པ་ལ། ཉན་རང་ལ་རིང་བའི་རྒྱུ་་་་་མཚན་བྱང་སེམས་ལ་ཉེ་བའི་རྒྱུ་མཚན་ནོ། །དང་པོ་ནི། རྟེན་འབྲེལ་རང་བཞིན་མེད་པར་རྟོགས་པ་ཙམ་ཐམས་ཅད་ལ་ཡོད་པའི་ཕྱིར་ཟེར་ན་ཁྱབ་པ་མ་གྲུབ། ཐེག་ཆེན་གྱི་ཕྱི་ནང་གི་ཡོངས་འཛིན་ཁྱད་པར་ཅན་གྱིས་་་་གཟུང་བའི་ཤེས་རབ་ཀྱི་སྟོབས་ཀྱིས་རྟེན་འབྲེལ་རང་བཞིན་མེད་པར་རྟོགས་པ་ཐམས་ཅད་ལ་ཡོད་པའི་ཕྱིར་ཟེར་ན། རྟགས་མ་གྲུབ་སྟེ། འཛིན་རྟོག་གི་གཉེན་པོར་ཆོས་ཀྱི་གནས་ལུགས་མི་ཤེས་པའི་ཉན་རང་དེ་དག་་་་་་ཆོས་ཅན། བྱང་སེམས་ཆེན་པོ་ལ་ལྟོས་ཏེ་ཁྱོད་ལ་འབྲས་ཡུམ་རིང་བ་ཡིན་ཏེ། ཁྱོད་ཀྱི་རྒྱུད་ལ་ཐབས་ཤེས་ཁྱད་པར་གྱི་སྒོ་ནས་དུས་གསུམ་རང་བཞིན་མ་དམིགས་པར་མཉམ་པ་ཉིད་དུ་ཤེས་པ་མེད་པའི་ཕྱིར། ཆོས་་་་་ཅན་ཚོ། དེ་མེད་དེ། ཁྱོད་མཐུན་རྐྱེན་ཕྱིའི་ཡོངས་འཛིན་ཐེག་ཆེན་གྱི་དགེ་བའི་བཤེས་གཉེན་དང་། ནང་གི་ཡོངས་འཛིན་རྣམ་མཁྱེན་ཡིད་བྱེད་ལ་སོགས་པའི་ཐབས་མཁས་པ་དང་བྲལ་བའི་ཕྱིར། འགལ་རྐྱེན་ཚོར་བ་

ལ་སོགས་པའི་དངོས་པོ་མཚན་མར་རྟོག་པ་འཛིན་རྟོག་ཅུང་ཟད་ཀྱང་མ་སྤངས་པས་སོ། །དཔེར་ན་སྐྱེ་བོ་མང་པོའི་དབུས་སུ་སྒྱུ་མ་མཁན་གྱིས་འཇིམ་དུམ་སོགས་ལ་རྟ་གླང་སོགས་སུ་སྤྲུལ་པའི་དངོས་པོ་རྟ་གླང་སོགས་སྣང་་་བ་ལ་དེའི་ངོ་བོ་མི་ཤེས་པའི་གང་ཟག་འགའ་ཞིག་གིས་རྟ་གླང་སོགས་སུ་མངོན་པར་ཞེན་པ་ཉིད་ཀྱིས་དེ་རྣམས་ལ་རྟ་གླང་སོགས་ཀྱི་ངོ་བོ་མེད་པར་མི་ཤེས་པ་བཞིན་ནོ། །སཉིས་པ་ནི། བྱང་སེམས་འཕགས་རྔ།་དེ་དག་ནི་ཆོས་ཅན། ཉན་རང་ལ་ལྟོས་ཏེ་ཁྱོད་ལ་འབྲས་ཡུམ་ཡང་དག་པར་ཉེ་བ་ཡིན་ཏེ། ཐབས་ཤེས་ཁྱད་པར་ཅན་གྱི་སྒོ་ནས་དུས་གསུམ་པའི་ཆོས་རྣམས་རང་བཞིན་གྱིས་མ་སྐྱེས་པར་མཉམ་པ་ཉིད་དུ་ཤེས་པའི་སེམས་དཔའ་་་་ཡིན་པའི་ཕྱིར། ཆོས་ཅན། ཐབས་ཤེས་ཁྱད་པར་ཅན་གྱི་སྒོ་ནས་དུས་གསུམ་པའི་ཆོས་རྣམས་རང་བཞིན་གྱིས་མ་སྐྱེས་པར་མཉམ་པ་ཉིད་དུ་ཤེས་པ་ཡིན་ཏེ། ཁྱོད་དུས་ཡུན་རིང་མོ་ཞིག་ནས་ཐེག་ཆེན་དགེ་བའི་བཤེས་གཉེན་ཡང་དག་པར་མགུ་བར་བྱས་པ་ལས་བྱུང་བའི་མན་ངག་ཕྱིན་ཅི་མ་ལོག་པ་ཅན་བདེན་གཉིས་ཀྱི་གནས་ལུགས་རྟོགས་པའི་ཐོས་བསམ་སྒོམ་གསུམ་གྱི་ཤེས་རབ་བསྐྱེད་པའི་ཐབས་ལ་མཁས་པས་ཚོར་བ་སོགས་ལ་་་་་་་མངོན་པར་ཞེན་པའི་འཁྲུལ་བ་འཛིན་རྟོག་གི་མཚན་མ་ཅི་རིགས་པ་སྤངས་པ་ཡིན་པའི་ཕྱིར། ཁྱབ་སྟེ། གཟུགས་ལ་སོགས་པའི་ཆོས་རྣམས་རང་བཞིན་གྱིས་མ་སྐྱེས་པ་ཡོངས་སུ་ཤེས་པ་དེ་ཉིད་མཉམ་པ་ཉིད་དུ་ཡོངས་་་་་

༄༅། །སུ་ཤེས་པ་ཡིན་པའི་ཕྱིར། མདོར་ན། རིང་བའི་གཞི་ཤེས་ཀྱི་མཚན་ཉིད། གང་ཞིག །ཐབས་ཤེས་ཁྱད་པར་ཅན་དང་ལྡན་པ་མ་ཡིན་པ། ས་མཚམས་ཐེག་དམན་འཕགས་པའི་རྒྱུད་ལ་ཡོད།རིང་བ་མ་ཡིན་པ་ཉེ་བའི་གཞི་ཤེས་ཀྱི་མཚན་ཉིད། གང་ཞིག །ཐབས་ཤེས་ཁྱད་པར་ཅན་ཟུང་འབྲེལ་ཡིན་པ། ས་མཚམས་བྱང་སེམས་འཕགས་པའི་རྒྱུད་ལ་ཡོད། གསུམ་པ་ལ། གཞི་ལམ་ལ་མཚན་འཛིན་གྱི་་་སྤང་གཉེན། འབྲས་བུ་ལ་མཚན་འཛིན་གྱི་སྤང་གཉེན། དེ་དག་གི་མཇུག་བསྡུ་བ་དང་གསུམ། དང་པོ་ལ། སྤང་བྱ་ནི། གཟུགས་སོགས་ཕུང་པོ་སྟོང་ཉིད་དང་། །ཞེས་བྱ་བ་ལ་སོགས་པས་གསུངས་ཏེ།འདི་ལ་མཚམས་སྦྱར་བ་ནི། གོང་དུ་བསྟན་པ་དེ་ལྟར་ཉན་རང་གི་ཡུམ་གཞི་ཤེས་ནི་གཉེན་པོ་གཞི་ཤེས་ལ་ལྟོས་ཏེ་འབྲས་ཡུམ་ལ་རིང་བར་གྱུར་ཏོ། །དེའི་སྒྲུབ་བྱེད་མཚན་མར་འཛིན་པ་རྣམས་གཉེན་པོ་གཞི་ཤེས་ཀྱི་མི་་་མཐུན་ཕྱོགས་ཡིན་པའི་ཕྱིར་ཞེས་སྟོན་པར་བྱེད་དོ། །ཚིག་དོན་འབྱེད་པ་ནི། ཤེས་བྱ་ཆོས་ཅན། ཉན་རང་གི་གཞི་ཤེས་ནི་བྱང་སེམས་ཀྱི་གཞི་ཤེས་ལ་ལྟོས་ཏེ་འབྲས་ཡུམ་ལ་རིང་བ་ཡིན་ཏེ། གཟུགས་སོགས་ཕུང་་་་པོ་ལྔ་ལ་གཞན་མུ་སྟེགས་པས་ཀུན་ནས་སྒྲོ་བཏགས་པའི་བདག་དང་སེམས་ཅན་ལ་སོགས་པས་སྟོང་པ་ཉིད་དུ་བདེན་པར་ལྟ་བའི་འདུ་ཤེས་དང་། ཟག་བཅས་དང་ཟག་མེད་དང་དེ་གཉིས་ཛིའི་ངོ་བོ་དུས་གསུམ་དུ་གཏོགས་་

པའི་ཆོས་རྣམས་ལ་ཐ་དད་དུ་བདེན་པར་ལྟ་བའི་འདུ་ཤེས་དང་། སྦྱིན་སོགས་ཕར་ཕྱིན་དྲུག་དང་། བྱང་ཕྱོགས་སོ་བདུན་རྣམས་ལ་སྒྲུབ་ཅིང་བདེན་པར་ལྟ་བའི་འདུ་ཤེས་ནི། གཉེན་པོ་གཞི་ཤེས་ཀྱི་མི་མཐུན་ཕྱོགས་་་་་ཡིན་པའི་ཕྱིར། དེ་ལ་སོ་སོར་སྐྱེ་བའི་ཆོས་རྣམས་ནི་ཟག་བཅས་དང་། མི་སློབ་པའི་ཆོས་རྣམས་ནི་ཟག་མེད་དང་། སློབ་པའི་ཆོས་རྣམས་ནི་དེ་གཉིས་གའི་ངོ་བོ་ཞེས་བསྟན་ཏོ། །ཁ་ཅིག་ན་རེ། དེ་ལྟ་བུའི་འདུ་་་་་་ཤེས་གསུམ་མི་མཐུན་ཕྱོགས་ཡིན་པ་མི་འཐད་དེ། དེ་གསུམ་རིམ་པ་བཞིན་གཟུགས་སོགས་མུ་སྟེགས་པས་བཏགས་པའི་བདག་སོགས་སུ་འཛིན་པ་དང་། དུས་གསུམ་གྱི་ཆོས་རྣམས་གཅིག་ཏུ་འཛིན་པ་དང་། སེར་སྣ་ལ་སོགས་པའི་གཉེན་པོ་ཡིན་པའི་ཕྱིར་ཟེར་ན། ཡང་གི་ཁོངས་ནས་སོ། །མ་ཁྱབ་སྟེ་གཟུགས་སོགས་མུ་སྟེགས་པས་བཏགས་པའི་བདག་སོགས་ཀྱིས་སྟོང་པ་ཉིད་དུ་བདེན་པར་ལྟ་བའི་འདུ་ཤེས་ཆོས་ཅན། ཁྱོད་རང་་་གི་སྤང་བྱ་གཟུགས་སོགས་མུ་སྟེགས་པས་བཏགས་པའི་བདག་སོགས་སུ་འཛིན་པ་དེ་དག་གི་གཉེན་པོ་ཡིན་ན་ཡང་གཉེན་པོ་གཞི་ཤེས་ཀྱི་མི་མཐུན་ཕྱོགས་ཡིན་ཏེ། ཁྱོད་དེའི་གཉེན་པོ་ཡིན་ན་ཡང་གཉེན་པོ་གཞི་ཤེས་ཀྱི་་་་་་སྤང་བྱ་ཡིན་པའི་ཕྱིར། ཆོས་ཅན། དེའི་གཉེན་པོ་ཡིན་ན་ཡང་། དེའི་སྤང་བྱ་ཡིན་ཏེ། ཁྱོད་གཟུགས་སོགས་ཀྱི་གནས་ལུགས་ལ་ཕྱིན་ཅི་ལོག་ཏུ་ཞུགས། གཉེན་པོ་གཞི་ཤེས་དེ་གཟུགས་སོགས་ཀྱི་གནས་ལུགས་་

༄༅། །ལ་ཡང་དག་པར་ཞུགས་ཤིང་། དེས་ཁྱོད་འཇོམས་ནུས་པས་སོ། །ཆོས་ཅན། གཟུགས་སོགས་ཀྱི་གནས་ལུགས་ལ་ཕྱིན་ཅི་ལོག་ཏུ་ཞུགས་པ་ཡིན་ཏེ། གཟུགས་སོགས་དེ་མུ་སྟེགས་པས་བཏགས་་་་་་་པའི་བདག་སོགས་ཀྱིས་སྟོང་པར་བདེན་པར་མ་གྲུབ་པ་ལ་དེ་དེས་སྟོང་པར་བདེན་པར་དམིགས་པ་ཉིད་ཀྱིས་སོ། །དེས་གཞན་གཉིས་ཀྱང་རིགས་འགྲེའོ། །གཉིས་པ་ནི། སྦྱིན་ལ་སོགས་ལ་ངར་འཛིན་མེད། །ཅེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། སྦྱིན་ལ་སོགས་ལ་ངར་འཛིན་མེད། །ཅེས་སོགས་ཀྱི་ཚིགས་བཅད་གཅིག་ཆོས་ཅན། དོན་ཡོད་དེ། ཁྱོད་ལ་བརྟེན་ནས་བྱང་སེམས་ཆེན་པོ་རྣམས་་་ཀྱི་གཉེན་པོ་གཞི་ཤེས་དེ་མཚན་འཛིན་ལས་བཟློག་སྟེ་དེའི་གཉེན་པོར་ཡིན་པ་རྟོགས་པའི་ཕྱིར། ཚིག་དོན་འབྱེད་པ་ནི། གཉེན་པོ་གཞི་ཤེས་ཆོས་ཅན། རྣམ་པ་ཐམས་ཅད་དུ་གཞི་ལམ་ལ་མཚན་མར་འཛིན་པའི་་་་་་་གཉེན་པོ་ཡིན་ཏེ། གཞི་ལམ་གྱི་གནས་ལུགས་ལ་ཡང་དག་པར་ཞུགས་པའི་ཕྱིར་དང་། གཞི་ལམ་ལ་མཚན་མར་འཛིན་པའི་ཆགས་པའི་ཚོགས་རྒྱུ་དང་བཅས་པ་ཐམས་ཅད་འགོག་པར་བྱེད་པའི་ཡེ་ཤེས་ཡིན་པས་སོ། །དེའི་བྱེད་ལས་ནི། འཁོར་གསུམ་རྣམ་དག་གི་སྒོ་ནས་སྦྱིན་སོགས་ལ་ངར་འཛིན་པའི་ཡུལ་བདག་མེད་པར་རྟོགས་པ་ལ་རང་གནས་ནས། གདུལ་བྱ་གཞན་རྨོངས་པ་ལ་གདམས་ངག་སྟོན། བག་མེད་པར་གཉེན་པོ་་་་་་་

ལེན་དུ་འཇུག །ཞུམ་པ་ལ་གཟེངས་བསྟོད། ལེགས་པར་ཞུགས་པ་ལ་མཐུན་པས་དགའ་བར་བྱེད་པའི་སྒོ་ནས་སྦྱིན་སོགས་བདག་མེད་པར་རྟོགས་པ་དེ་ལ་སྦྱོར་བར་བྱེད་དོ། །ངག་དོན་ནི། ཆོས་ཅན། གཞན་་་་་དོན་བྱེད་པའི་ལས་ཅན་ཡིན་ཏེ། སྦྱིན་སོགས་བདག་མེད་པར་རྟོགས་པ་ལ་རང་གནས་ནས་གདུལ་བྱ་གཞན་ཡང་དེ་ལ་སྦྱོར་བར་བྱེད་པའི་ཕྱིར། གཉིས་པ་ལ་སྤང་བྱ་དང་། གཉེན་པོ་གཉིས། དང་པོ་ལ། ཆགས་པའི་རྟགས་ཀྱིས་མི་མཐུན་ཕྱོགས་སུ་སྒྲུབ། ཟབ་པའི་རྟགས་ཀྱིས་མི་མཐུན་ཕྱོགས་སུ་སྒྲུབ་པའོ། །དང་པོ་ནི། མཚན་མར་འཛིན་པའི་སྒོ་ནས་རྒྱལ་བ་དེ་བཞིན་གཤེགས་པ་ལ་ཕྱག་འཚལ་བ་དང་། དགེ་བ་གཞན་་་་་་དོན་དུ་རྫོགས་པའི་བྱང་ཆུབ་ཏུ་བསྔོ་བའི་འདུ་ཤེས་ཆོས་ཅན། གཉེན་པོ་གཞི་ཤེས་ཀྱི་མི་མཐུན་ཕྱོགས་ཡིན་ཏེ། མཚན་མར་འཛིན་པའི་ཆགས་པ་ཡིན་པའི་ཕྱིར། དེ་མཐར་འཛིན་ཅན་གྱིས་ཆགས་པར་རྟོགས་དཀའ་་་་་བས་ཕྲ་མོ་ཞེས་བསྟན་ཏོ། །དེ་མི་འཐད་དེ། དེ་བཞིན་གཤེགས་པ་ལ་མ་དད་པ་དང་། དགེ་བ་རང་གི་ཚེ་འདིའི་ཆེད་ཙམ་དུ་བསྔོ་བའི་འདུ་ཤེས་ཀྱི་གཉེན་པོ་ཡིན་པའི་ཕྱིར་ཟེར་ན། རང་འབྲས་དེ་བཞིན་གཤེགས་་་་་པ་ལ་དད་པ་ལས་བྱུང་བ་ལ་སོགས་པའི་བསོད་ནམས་ཀྱི་ཚོགས་ཀྱི་རྒྱུ་ཡིན་པ་ཉིད་ཀྱིས་དེ་བཞིན་གཤེགས་པ་ལ་མ་དད་པ་ལ་སོགས་པ་དེ་དག་གི་གཉེན་པོ་ཡིན་མོད། དེ་ལྟ་ན་ཡང་རྣམ་པ་ཐམས་ཅད་དུ་གཉེན་པོ་མ་ཡིན་་་་

༄༅། །པས་སྐྱོན་མེད་དོ། །གཉིས་པ་ནི། ཆོས་ཀྱི་ལམ་ནི་རང་བཞིན་གྱིས། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཆོས་ཀྱི་ལམ་ནི་རང་བཞིན་གྱིས། །དབེན་པའི་ཕྱིར་་་ན་དེ་ཟབ་ཉིད། །ཅེས་པའི་ཚིགས་བཅད་ཕྱེད་ཆོས་ཅན། དོན་ཡོད་དེ། ཡང་ཇི་ལྟར་ཆགས་པ་ཕྲ་མོ་མི་མཐུན་པའི་ཕྱོགས་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། ཤེས་བྱ་ཆོས།་ཅན།དེ་བཞིན་གཤེགས་པ་ལ་སྐྱབས་གནས་སུ་བདེན་པར་དམིགས་པའི་འདུ་ཤེས་ཡང་གཉེན་པོ་གཞི་ཤེས་ཀྱི་མི་མཐུན་ཕྱོགས་ཡིན་ཏེ། དེ་བཞིན་གཤེགས་པ་དེ་དེ་ཁོ་ནར་སྐྱབས་གནས་ཡིན་མིན་གྱི་སྤྲོས་བྲལ་ཟབ་པ་ཡིན་པའི་་ཕྱིར་།་ ཆོས་ཅན། དེ་བཞིན་གཤེགས་པ་དེ་དེ་ཁོ་ནར་སྐྱབས་གནས་ཡིན་མིན་སྤྲོས་བྲལ་དེ་ཟབ་པ་ཡིན་ཏེ། གང་གི་ཕྱིར་ན། ཆོས་ཀྱི་ལམ་སྟེ་རིགས་རྣམས་རང་བཞིན་གྱིས་རང་གི་ངོ་བོས་སྟོང་པའི་ཕྱིར། མདོར་་ན་།་ མི་མཐུན་ཕྱོགས་ཀྱི་གཞི་ཤེས་ཀྱི་མཚན་ཉིད། གང་ཞིག །གཞི་ལམ་འབྲས་བུ་ལ་མཚན་འཛིན་གྱི་ཆགས་པ་འཇོམས་པར་མི་ནུས་པ། ས་མཚམས་ཐེག་དམན་འཕགས་པའི་རྒྱུད་ལ་ཡོད། གཉིས་པ་ལ།སྤོང་བྱེད་གཉེན་པོ་དང་། ཟབ་པའི་རྒྱུ་མཚན་དང་། རྟོགས་དཀའ་བའི་རྒྱུ་མཚན་དང་གསུམ། དང་པོ་ནི། ཆོས་རྣམས་རང་བཞིན་གཅིག་པར་ནི། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་་་་་་་

སྦྱར་བ་ནི། ཆོས་རྣམས་རང་བཞིན་གཅིག་པར་ནི། །ཤེས་པས་ཆགས་པ་སྤོང་བ་ཡིན། །ཞེས་པའི་ཚིགས་ཆོས་ཅན། དོན་ཡོད་དེ། ཁྱོད་ལ་བརྟེན་ནས་འོ་ན་མཚན་འཛིན་གྱི་ཆགས་པ་དེ་ཇི་ལྟར་སྤོང་སྙམ་པའི་་་་་་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། བྱང་སེམས་མཐོང་ལམ་པའི་མཉམ་གཞག་པར་ཆད་མེད་ལམ་དེ་ཆོས་ཅན། རང་གི་སྤང་བྱ་མཚན་འཛིན་གྱི་ཆགས་པ་སྤོང་བ་ཡིན་ཏེ། གཟུགས་ལ་སོགས་པ་ཤེས་པ་དང་ཤེས་བྱའི་ཆོས་རྣམས་ཐམས་ཅད་ར་་སི་བཞིན་མེད་པར་མཉམ་པ་ཉིད་དུ་མངོན་སུམ་དུ་ཤེས་པའི་ཐེག་ཆེན་གྱི་བར་ཆད་མེད་ལམ་ཡིན་པས་སོ། །མདོར་ན། གཉེན་པོ་གཞི་ཤེས་ཀྱི་མཚན་ཉིད། གང་ཞིག །ཆོས་ཐམས་ཅད་རང་བཞིན་མ་དམིགས་པར་མཉམ་པ་ཉིད་དུ་ཤེས་པའི་སྒོ་ནས་རང་གི་སྤང་བྱ་མཚན་འཛིན་གྱི་ཆགས་པ་སྤོང་བྱེད་ཀྱི་ཐེག་ཆེན་གྱི་བར་ཆད་མེད་ལམ། ས་མཚམས་བྱང་སེམས་འཕགས་པའི་མཉམ་གཞག་་་་བར་ཆད་མེད་ལམ་ན་ཡོད་དོ། །གཉིས་པ་ལ་མཚམས་སྦྱར་བ་ནི། མཐོང་བ་ལ་སོགས་བཀག་པ་ཡིས། །དེ་ནི་རྟོགས་པར་དཀའ་བར་བཤད། །ཅེས་པའི་ཚིག་ཆོས་ཅན། དོན་ཡོད་དེ། ཁྱོད་ལ་བརྟེན་ནས་་་་་་་ཡང་ཇི་ལྟར་ཆོས་རྣམས་ཀྱི་རང་བཞིན་དེ་ཟབ་པ་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། ཆོས་རྣམས་ཀྱི་རང་བཞིན་སྤྲོས་བྲལ་དེ་ཆོས་ཅན། མཐར་འཛིན་ཅན་གྱི་བློ་ངོར་ཟབ་པ་ཡིན་ཏེ།

༄༅། །དེའི་བློས་རྟོགས་པ་དཀའ་བའི་དོན་ཡིན་པའི་ཕྱིར། ཆོས་ཅན། དེས་རྟོགས་པར་དཀའ་བ་ཡིན་ཏེ། གང་གི་ཕྱིར་ན། ཡོངས་གཅོད་དུ་མིག་གི་རྣམ་པར་ཤེས་པས་མཐོང་བ་དང་། རྣ་བའི་རྣམ་པར་་་ཤེས་པས་ཐོས་པ་དང་། སྣ་དང་། ལྕེ་དང་། ལུས་ཀྱི་རྣམ་པར་ཤེས་པས་ངེས་པ་དང་། ཡིད་ཀྱི་རྣམ་པར་ཤེས་པས་རྣམ་པར་ཤེས་པ་དང་། ཐམས་ཅད་ཀྱི་མངོན་པར་ཤེས་པས་བཀག་པ་སྟེ། ཡོངས་གཅོད་དུ་་་རྣམ་པར་ཤེས་པ་ཐམས་ཅད་ཀྱིས་དམིགས་པ་བསལ་བས་སོ། །གསུམ་པ་ནི། གཟུགས་ལ་སོགས་པ་མི་ཤེས་ཕྱིར། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། གཟུགས་ལ་སོགས་པ་་མི་ཤེས་ཕྱིར། །དེ་ནི་བསམ་མི་ཁྱབ་པར་འདོད། །ཅེས་པའི་ཚིག་ཆོས་ཅན། དོན་ཡོད་དེ། ཁྱོད་ལ་བརྟེན་ནས་ཡང་ཆོས་རྣམས་ཀྱི་རང་བཞིན་དེ་ཇི་ལྟར་རྟོགས་པར་དཀའ་བ་ཡིན་སྙམ་པའི་དོགས་པ་སེལ་བའི་ཕྱིར།ཚིག་དོན་འབྱེད་པ་ནི། ཆོས་རྣམས་ཀྱི་རང་བཞིན་སྤྲོས་བྲལ་དེ་ནི་ཆོས་ཅན། མཐར་འཛིན་ཅན་གྱི་བློས་རྟོགས་པར་དཀའ་བ་ཡིན་ཏེ། མཐར་འཛིན་ཅན་གྱི་བསམ་པའི་ཡུལ་ལས་འདས་པའི་ཕྱིར། མཐར་འཛིན་་་་་་ཅན་གྱི་སྐྱེས་བུ་དེ་ཆོས་ཅན། ཆོས་རྣམས་ཀྱི་རང་བཞིན་སྤྲོས་བྲལ་དེ་ཁྱོད་ཀྱི་བསམ་པའི་ཡུལ་ལས་འདས་པ་ཡིན་ཏེ། གང་གི་ཕྱིར་ན། ཁྱོད་ཀྱིས་གཟུགས་ནས་སངས་རྒྱས་ཀྱི་ཆོས་མ་འདྲེས་པའི་རྣམ་པའི་བར་གྱི་རང་་

བཞིན་མི་ཤེས་པའི་ཕྱིར། གསུམ་པ་ནི། མི་མཐུན་གཉེན་པོའི་ཕྱོགས་དག་གིས། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་མི་མཐུན་་་་ཕྱོགས་དང་གཉེན་བོའི་ཕྱོགས་རྒྱས་པར་བརྗོད་ནས་དེའི་རྗེས་སུ་དེ་གཉིས་ཀྱི་མཇུག་བསྡུ་གསུངས་པ་ལ་རྒྱུ་མཚན་ཡོད་དེ། རྒྱས་པར་བཤད་པ་དོན་བསྡུ་བའི་སྒོ་ནས་ཤེས་དངོ།ས་པའི་ཕྱིར། ཚིག་དོན་འབྱེད་པ་ནི།ཐམས་ཅད་ཤེས་པ་ཉིད་འཆད་པའི་སྐབས་སུ་སྔར་དེ་ལྟར་ཇི་སྐད་བཤད་པ་བཞིན་དུ་ཤེས་པར་བྱའོ། །གང་གིས་ན། བྱང་སེམས་ཆེན་པོས་སོ། །གང་ན། ཉན་རང་གི་མཁྱེན་པ་མི་མཐུན་ཕྱོགས་དང་བྱང་སེམས་་་་་་་དང་སངས་རྒྱས་ཀྱི་མཁྱེན་པ་གཉེན་པོའི་ཕྱོགས་ཀྱི་རབ་ཏུ་དབྱེ་བ་མ་ལུས་པ་སྐབས་གསུམ་པའི་སྐབས་འདིར་ཤེས་པར་བྱའོ། །ངག་དོན། ཤེས་བྱ་ཆོས་ཅན། བྱང་སེམས་ཆེན་པོས་ཐམས་ཅད་ཤེས་པ་ཉིད་འཆད་པའི་སྐབས་འདིར་མི་མཐུན་ཕྱོགས་དང་གཉེན་པོའི་དབྱེ་བ་མ་ལུས་པ་ཤེས་དགོས་ཏེ། བྱང་སེམས་ཆེན་པོས་ཤེས་པར་བྱ་བའི་ཕྱིར་དུ་བྱམས་པ་མགོན་པོས་སྐབས་གསུམ་པ་འདིར་སྤང་གཉེན་གྱི་དབྱེ་བ་རྒྱས་པར་བསྟན་པ་ཡིན་་པའི་ཕྱིར། བཞི་པ་ལ་དངོས་དང་། མཉམ་ཉིད་གཉིས། དང་པོ་ནི། གཟུགས་སོགས་དེ་མི་རྟག་སོགས་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན།

༄༅། །གོང་དུ་བསྟན་པ་དེ་ལྟར་མི་མཐུན་ཕྱོགས་དང་གཉེན་པོའི་དབྱེ་བ་བརྗོད་ནས་དེའི་རྗེས་སུ་འདི་གཉིས་ཀྱི་གནས་ལུགས་ཤེས་ནས་མི་དམིགས་པར་བསྒོམ་པའི་སྦྱོར་བ་བསྟན་པ་ལ་རྒྱུ་མཚན་ཡོད་དེ། སྤང་གཉེན་གྱི་གནས་ལུགས་ཐོས་བསམ་གྱིས་ཤེས་པའི་དོན་བསྒོམས་པས་གཏན་ལ་དབབ་དགོས་པའི་ཕྱིར། གཟུགས་སོགས་དེ་མི་རྟག་སོགས་དང་། །ཞེས་སོགས་ཀྱི་ཚིགས་བཅད་ཆོས་ཅན། དོན་ཡོད་དེ། ཁྱོད་ལ་་་བརྟེན་ནས་སྤང་གཉེན་གྱི་གནས་ལུགས་ཐོས་བསམ་གྱིས་ཤེས་པའི་དོན་དེ་དག་བསྒོམ་པའི་སྦྱོར་བ་གང་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ལ། དངོས་བསྟན་བྱང་སེམས་ཀྱི་སྦྱོར་བ། ཤུགས་་བསྟན་ཐེག་དམན་གྱི་སྦྱོར་བ་དང་གཉིས། དང་པོ་ནི། སྦྱོར་ཞིང་སྒོམ་མོ། །གང་གིས་ན། བྱང་སེམས་ཆེན་པོས་སོ། །གང་ལ་དམིགས་ནས་ན། ཡུལ་བཅུ་པོ་དེ་དང་དེ་ལ་དམིགས་ནས་སོ། །ཇི་ལྟར་ན།རྣམ་མཁྱེན་ཡིད་ལ་བྱེད་པས་ཞེན་སྤྱོད་མངོན་གྱུར་པ་སྤངས་པའི་སྒོ་ནས་སོ། །དེས་ན་རྣམ་མཁྱེན་ཡིད་ལ་བྱེད་པས་ཕྱི་ནང་གི་ཆོས་ཇི་སྙེད་པ་ལ་ཞེན་སྤྱོད་མངོན་གྱུར་པ་སྤངས་ནས་མི་དམིགས་པར་སྒོམ་པའི་རྣལ་འབྱོར་ནི་་་སྤྱོད་པ་བཀག་པའི་གཞི་ཤེས་ཀྱི་སྦྱོར་བའི་མཚན་ཉིད་ཡིན་པས། དེ་དབྱེ་གཞི། དབྱེ་ངོ་རྣམ་པ་བཅུའོ། །འབྱེད་པའི་རྒྱུ་མཚན་ཡུལ་བཅུ་ཡོད་པས་སོ། །ཕྱེ་བའི་ས་མཚམས་ཐེག་ཆེན་གྱི་ཚོགས་ལམ་ནས་ས་བཅུ་རྒྱུན་

རྨེཐའི་་བར་ན་ཡོད་བཅུ་པོ་གང་ཞེ་ན། གཞིའི་ངོ་བོ་ལ་སྤྱོད་པ་བཀག་པའི་སྦྱོར་བའི་མཚན་ཉིད། རྣམ་མཁྱེན་ཡིད་ལ་བྱེད་པས་གཟུགས་སོགས་ཆོས་ཐམས་ཅད་ཀྱི་ངོ་བོ་ལ་ཞེན་སྒོད་མངོན་གྱུར་པ་སྤངས་ནམེ་མི་དམིགས་—པར་སྒོམ་པའི་རྣལ་འབྱོར། གཞིའི་ཁྱད་པར་ལ་སྤྱོད་པ་བཀག་པའི་སྦྱོར་བའི་མཚན་ཉིད། རྣམ་མཁྱེན་ཡིད་ལ་བྱེད་པས་གཟུགས་སོགས་ཀྱི་ཁྱད་པར་མི་རྟག་སྟོང་ཉིད་སོ་གས་འ་ཕོཞེན་སྤྱོད་མངོན་གྱུར་པ་སྤང་༥་ནས་་་་་་་སོགས་འདྲ། མཚན་ཉིད་དང་སྤང་གཉེན་ལ་སྤྱོད་པ་བཀག་པའི་སྦྱོར་བའི་མཚན་ཉིད། རྣམ་མཁྱེན་ཡིད་ལ་བྱེད་པས་རྫོགས་མ་རྫོགས་ཀྱི་གཟུགས་སོགས་དང་། ཆགས་པ་དང་བཅས་པ་དང་། ཆགས་པ་མེད་པ་ལ་་ཞེན་སྤྱོད་མངོན་གྱུར་པ་སྤངས་ནས་སོགས་འདྲ། དེ་ལ་རྫོགས་པ་དང་མ་རྫོགས་པའི་གཟུགས་སོགས་ནི་བྱིས་པ་རྣམས་ཀྱིས་གཟུགས་སོགས་སུ་མ་གྲུབ་པ་ལ་གཟུགས་སོགས་སུ་བཏགས་པའི་ཆ་ཀུན་བཏགས་ཏེ།བཏགས་པ་ལྟར་ངོ་བོར་མེད་ཅིང་མཚན་ཉིད་ཀྱིས་སྟོང་པས་ཡོན་ཏན་གྱི་རྟེན་དུ་མ་རྫོགས་པའི་ཕྱིར་དེ་ལ་མ་རྫོགས་པའི་གཟུགས་སོགས་ཞེས་བསྟན་ནོ། །གཟུགས་སོགས་ཀྱི་ཆོས་ཉིད་ཡོངས་གྲུབ་དེ་མངོན་སུམ་དུ་རྟོགས་་་་ན་སྒྲིབ་པ་སྤོང་ཞིང་ཡོན་ཏན་གྱི་ཚོགས་དང་ལྡན་པའི་ཕྱིར། དེ་ལ་རྫོགས་པའི་གཟུགས་སོགས་ཞེས་བསྟན་ཏོ། །མི་འགྱུར་བ་དང་བྱེད་པ་པོ་མེད་པ་ལ་སྤྱོད་པ་བཀག་པའི་སྦྱོར་བའི་མཚན་ཉིད། ཡུམ་རང་བཞིན་སྤྲོས་་་་

༄༅། །བྲལ་ནི་བསྟན་མ་བསྟན་གྱིས་འཕེལ་འགྲིབ་མི་བྱེད་པས་གཞན་དུ་མི་འགྱུར་བ་ཡིན་ལ། རྣམ་མཁྱེན་ཡིད་ལ་བྱེད་པས་ཡུམ་རང་བཞིན་སྤྲོས་བྲལ་གཞན་དུ་མི་འགྱུར་བ་ལ་ཞེན་སྤྱོད་སོགས་འདྲ། ཆོས་་་་་་་རྣམས་ཀྱི་ཆོས་ཉིད་ནི་བསྔགས་པ་བརྗོད་མ་བརྗོད་ཀྱིས་སེམས་ཆགས་པ་དང་ཁོང་ཁྲོ་བར་མི་བྱེད་པས་བྱེད་པ་པོ་མེད་པ་ཡིན་ལ། རྣམ་མཁྱེན་ཡིད་ལ་བྱེད་པས་ཆོས་རྣམས་ཀྱི་ཆོས་ཉིད་བྱེད་པ་པོ་མེད་པ་ལ་ཞེན་སྤྱོད་སོགས་འདྲ་།་ བྱ་དཀའ་བ་རྣམ་པ་གསུམ་ལ་སྤྱོད་པ་བཀག་པའི་སྦྱོར་བའི་མཚན་ཉིད། རྣམ་མཁྱེན་ཡིད་ལ་བྱེད་པས་ཆེད་དུ་བྱ་བ་དང་། སྦྱོར་བ་དང་། བྱེད་པ་བྱ་དཀའ་བ་ཉིད་ལ་ཞེན་སྤྱོད་སོགས་འདྲ། དེ་རྣམས་གང་་་་ཞེ་ན། སེམས་ཅན་ཐམས་ཅད་ཀྱིས་རྫོགས་པའི་སངས་རྒྱས་ཐོབ་པར་བྱ་བའི་ཕྱིར་དུ་གོ་ཆ་བགོས་པ་ནི། མཁྱེན་གསུམ་གྱི་ནང་ནས་རྣམ་མཁྱེན་གྱི་བདག་ཉིད་ཆེད་དུ་བྱ་བ་བྱ་དཀའ་བ་དང་། སེམས་ཅན་ཐམས་ཅད་་་་ཀྱི་དོན་དུ་ལམ་གསུམ་རང་བཞིན་མི་དམིགས་པར་སྒོམ་པ་ནི་ལམ་ཤེས་ཀྱི་བདག་ཉིད་སྦྱོར་བ་བྱ་དཀའ་བ་དང་། སེམས་ཅན་ཐམས་ཅད་ཀྱི་དོན་དུ་རྫོགས་པའི་བྱང་ཆུབ་ལ་རྩོལ་བ་བྱེད་པ་ནི་གཞི་ཤེས་ཀྱི་བདག་ཉིད་བྱེད་་་་་པ་བྱ་དཀའ་བ་སྟེ་རྣམ་པ་གསུམ་མོ། །ངག་དོན་ནི། བྱང་སེམས་འཕགས་པ་ཆོས་ཅན། ཆེད་དུ་བྱ་བ་བྱ་དཀའ་བ་སྤྱད་པ་ཡིན་ཏེ། སེམས་ཅན་ཐམས་ཅད་ཀྱིས་རྫོགས་པའི་བྱང་ཆུབ་ཐོབ་པར་བྱ་བའི་ཆེད་དུ་གོ་ཆ་་་་་་

བགོས་པའི་ཕྱིར། ཆོས་ཅན། སྦྱོར་བ་བྱ་དཀའ་བ་སྤྱོད་པ་ཡིན་ཏེ། སེམས་ཅན་ཐམས་ཅད་ཀྱི་དོན་དུ་ལམ་གསུམ་རང་བཞིན་མི་དམིགས་པར་སྒོམ་པའི་ཕྱིར། ཆོས་ཅན། བྱེད་པ་བྱ་དཀའ་བ་སྤྱོད་པ་ཡིན་ཏེ།སེམས་ཅན་ཐམས་ཅད་ཀྱི་དོན་དུ་རྫོགས་པའི་བྱང་ཆུབ་ལ་རྩོལ་བ་བྱེད་པའི་ཕྱིར། གསུམ་པ་ལ་ཁྱབ་པ་ཡོད་དེ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་དེ་བཞིན་གཤེགས་པ་རྣམས་ཀྱིས་འདམ་བུའི་ཚལ་ལ་སོགས་པ་ལྟར་ཡོངས་སུ་གང་བར་གྱུར་ལ། དེ་བཞིན་གཤེགས་པ་རྣམས་ཀྱིས་བསྐལ་པའམ་བསྐལ་པ་བས་ལྷག་པར་ཆོས་བསྟན་ཏེ། དེ་བཞིན་གཤེགས་པ་རེ་རེས་ཀྱང་སེམས་ཅན་གྲངས་དང་ཚད་དང་དཔག་ཏུ་མ་་་་་མཆིས་པ་མྱ་ངན་ལས་འདས་ཀྱང་། སེམས་ཅན་གྱི་ཁམས་ལ་བྲི་བའམ་གང་བ་མེད་པའི་ཕྱིར། མདོ་ཇི་བཞིན་ནོ། །འབྲས་བུ་ཡོད་པ་ལ་སྤྱོད་པ་བཀག་པ་ནི། རྣམ་མཁྱེན་ཡིད་ལ་བྱེད་པས་ཐེག་པ་གསུམ་གྱི་འབྲས་་བུ་ལ་ཞེན་སྤྱོད་སོགས་འདྲ། སྤྱོད་པ་བཀག་པའི་གཞི་ཤེས་སྦྱོར་བ་ཆོས་ཅན། འབྲས་བུས་མི་སྟོང་པ་ཡིན་ཏེ། ཁྱོད་བསྒོམས་པས་སྐལ་པ་ཇི་ལྟ་བ་བཞིན་དུ་འབྲས་བུ་བྱང་ཆུབ་གསུམ་འཐོབ་པས་སོ། །གཞན་ལ་་་་་་་རག་ལས་པ་མེད་པ་ལ་སྤྱོད་པ་བཚོཀག་པའི་ནི། རྣམ་མཁྱེན་སྐྲོད་ལ་བྱེད་པས་སྲུང་བྱེད་གཞན་གྱི་རྐྱེན་གྱིས་མི་འགྲོ་བ་ལ་ཞེན་སྤྱོད་སོགས་འདྲ། སྤྱོད་པ་བཀག་པའི་གཞི་ཤེས་སྦྱོར་བ་ཆོས་ཅན། སྲུང་བྱེད་གཞན་ལ་་་་་་་

༄༅། །རག་ལས་པ་མེད་དེ། ཁྱོད་ལ་གནས་ན་གནས་པ་པོ་དེ་ཉིད་ཁྱོད་ཀྱིས་བསྲུང་བསྐྱབ་སྦ་བར་བྱེད་པའི་ཕྱིར། ཤེས་བྱེད་སྣང་བ་བདུན་ལ་སྤྱོད་པ་བཀག་པའི་སྦྱོར་བའི་མཚན་ཉིད། རྣམ་མཁྱེན་ཡིད་ལ་་་་་་་བྱེད་པས་དངོས་པོ་རྣམས་རང་བཞིན་མ་དམིགས་པར་ཤེས་པར་བྱེད་པ་སྣང་བ་བདུན་ལ་ཞེན་སྤྱོད་མངོན་གྱུར་པ་སྤངས་ནས་མ་དམིགས་པར་སྒོམ་པའི་རྣལ་འབྱོར། ཤེས་བྱེད་བདུན་པོ་གང་ཞེ་ན། ཆོས་ཐམས་ཅད་རང་་་བཞིན་གྱིས་སྟོང་ན་བཟའ་བཏུང་ལ་སོགས་པའི་དངོས་པོའི་ཐ་སྙད་ཐམས་ཅད་མི་འཐད་པར་ཐལ་ལོ་ཞེ་ན། དོན་དམ་པར་ཅིར་ཡང་མ་གྲུབ་པས་མི་འདོད་པ་སྒྲུབ་པ་མེད་ལ། ཀུན་རྫོབ་ཏུ་མ་ཁྱབ་སྟེ། བཟའ་བཏུང་ལ་སོགས་པ་ཆོས་ཅན། ཀུན་རྫོབ་ཏུ་སྣང་ཡང་བདེན་པར་མ་གྲུབ་པ་རྨི་ལམ་ནང་གི་བཟའ་བཏུང་ལ་སོགས་པ་ལྟ་བུ་ཡིན་ཏེ། གཉིད་དང་འདྲ་བའི་བག་ཆགས་ཡོངས་སུ་འགྱུར་བ་སྣང་བ་ཡིན་པའི་ཕྱིར། ཁ་དོག་ལ་་་་་་་སོགས་པའི་སྒོ་ནས་གཟུགས་ལ་སོགས་པ་དམིགས་པ་དེ་ཆོས་ཅན། ཀུན་རྫོབ་ཏུ་སྣང་ཡང་བདེན་པར་མ་གྲུབ་པ་སྒྱུ་མའི་རྟ་གླང་ལ་སོགས་པ་ལྟ་བུ་ཡིན་ཏེ། སྒྱུ་མའི་སྔགས་རྫས་དང་འདྲ་བའི་ཞབྲུལ་པའི་རྒྱུ་རྐྱེན་མཉམ་དུ་ཚོགས་པ་ལས་བྱུང་བའི་སྣང་བ་ཡིན་པའི་ཕྱིར། སེམས་སེམས་བྱུང་རྣམས་དམིགས་ཡུལ་ལ་དམིགས་ནས་འབྱུང་བ་དེ་ཆོས་ཅན། ཀུན་རྫོབ་ཏུ་སྣང་ཡང་བདེན་པར་མ་གྲུབ་པ་སྨིག་རྒྱུ་ལ་ཆུར་སྣང་བ་ལྟ་བུ་ཡིན་ཏེ།

སྨིག་རྒྱུ་ཆུར་འགལ་བ་ལྟར་བདེན་བར་འགལ་བའི་སྣང་བ་ཡིན་པའི་ཕྱིར། མིང་ཚིག་ཡི་གེའི་ཚོགས་རྣམས་ཆོས་ཅན། ཀུན་རྫོབ་ཏུ་སྣང་ཡང་བདེན་པར་མ་གྲུབ་པ་བྲག་ཆ་ལྟ་བུ་ཡིན་ཏེ། བྲག་ཆ་སྒྲ་གཞན་གྱི་རྐྱེན་ལ་་་་་རག་ལས་པ་ལྟར་བརྗོད་འདོད་ལ་སོགས་པའི་རྒྱུ་རྐྱེན་ལ་རག་ལས་པའི་སྣང་བ་ཡིན་པའི་ཕྱིར། རྒྱུ་འབྲས་འདྲ་བར་འབྱུང་བ་ཆོས་ཅན། ཀུན་རྫོབ་ཏུ་སྣང་ཡང་བདེན་པར་མ་གྲུབ་པ་གཟུགས་བརྙན་ལྟ་བུ་ཡིན་ཏེ། རང་་རྒྱུ་བག་ཆགས་མཐུན་པ་ལས་འདྲ་བར་སྣང་བ་ཙམ་ཡིན་གྱི་རྫས་དངོས་སུ་མ་འཕོས་པའི་སྣང་བ་ཡིན་པའི་ཕྱིར། དངོས་པོ་རྣམས་རང་གི་རྒྱུ་རྐྱེན་ལ་བརྟེན་པ་ཆོས་ཅན། ཀུན་རྫོབ་ཏུ་སྣང་ཡང་བདེན་པར་མ་གྲུབ་པ་དྲི་་་་་་་ཟའི་གྲོང་ཁྱེར་ལྟ་བུ་ཡིན་ཏེ། རྟེན་བདེན་པ་བ་མེད་པར་འབྱུང་བའི་སྣང་བ་ཡིན་པའི་ཕྱིར། སྐྱེས་བུ་རྣམས་འགྲོ་འོང་སོགས་བྱེད་པ་དེ་ཆོས་ཅན། ཀུན་རྫོབ་ཏུ་སྣང་ཡང་བདེན་པར་མ་གྲུབ་པ་སྤྲུལ་པ་ལྟ་བུ་ཡིན་ཏེ།དོན་དམ་པར་བྱེད་པ་པོ་མིན་བཞིན་དུ་སྣང་བ་དེ་ཡིན་པའི་ཕྱིར། མདོར་ན་བྱང་སེམས་ཀྱི་སྤྱོད་པ་བཀག་པའི་སྦྱོར་བ་རྣམ་པ་བཅུ་པོ་རྗེས་སུ་འགྲོ་བ་ཉན་རང་གི་སྦྱོར་བ་ཤུགས་ལ་འཕེན་པའི་སྒོ་ནས་བསྟན་ཏོ། །གཉིས་པ་ནི་།་ དེ་ལྟར་བསྟན་པས་ཤུགས་ཀྱིས་ཉན་ཐོས་སློབ་པ་དང་ཐེག་འབྲིང་སློབ་པ་རྣམས་ཇི་སྐད་བཤད་པ་གཞན་དོན་དུ་རྣམ་མཁྱེན་ཡིད་ལ་བྱེད་པའི་སྒོ་ནས་སྒོམ་པ་ལས་བཟློག་ཏེ་རང་དོན་དུ་མྱང་འདས་ཡིད་ལ་བྱེད་པས་ཕྱི་་་་

༄༅། །ནང་གི་ཆོས་ཇི་སྙེད་པ་ལ་དམིགས་ནས་སྦྱོར་བར་བྱེད་པ་ཡིན་པས་ན་ཉན་རང་སྦྱོར་ལམ་པའི་ཏིང་ངེ་འཛིན་མཚན་གཞི། ཐེག་དམན་གྱི་གཞི་ཤེས་སྦྱོར་བ་ཡིན་པར་མཚོན། རང་དོན་དུ་མྱང་འདས་ཡིད་ལ་་བྱེད་པས་ཕྱི་ནང་གི་ཆོས་ཇི་སྙེད་པ་རང་བཞིན་གྱིས་མ་སྐྱེས་པར་རྟོགས་ནས་སྒོམ་པའི་རྣལ་འབྱོར། །གཉིས་པ་ནི། གཟུགས་ལ་སོགས་ལ་རློམ་མེད་པ། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་་་་་་སྦྱར་བ་ནི། ཤེས་བྱ་ཆོས་ཅན། སྦྱོར་བའི་འོག་ཏུ་མཉམ་པ་ཉིད་བསྟན་པ་ལ་རྒྱུ་མཚན་ཡོད་དེ་མཉམ་པ་ཉིད་ཀྱི་སྒོ་ནས་སྦྱོར་བ་བསྒོམ་དགོས་པས་སོ། །ཚིག་དོན་འབྱེད་པ་ནི། སྤྱོད་པ་བཀག་པའི་སྦྱོར་བ་སྒོམ་པའི་་་གནས་སྐབས་སུ་ཤེས་པ་དང་ཤེས་བྱ་ལ་རློམ་པ་བསལ་ནས་མི་དམིགས་པར་མཉམ་པ་ཉིད་དུ་སྒོམ་པའི་རྣལ་འབྱོར་ནི་སྤྱོད་པ་བཀག་པའི་སྦྱོར་བའི་མཉམ་ཉིད་ཡིན་པས་དེ་དབྱེ་གཞི། དབྱེ་ངོ་དངོས་པོ་རྡེང་། མཚན་མ་་་་དང་་།་ སྤྲོས་པ་དང་། རྟོགས་པ་ལ་མཉམ་པ་ཉིད་བཞི་ཡིན་ནོ། །འབྱེད་པའི་རྒྱུ་མཚན་སྤང་བྱ་རློམ་པ་བཞི་ཡོད་པས་དེའི་གཉེན་པོ་བཞིར་ཕྱེའོ། །བཞི་པོ་གང་ཞེ་ན། གཟུགས་ལ་སོགས་པ་དངོས་པོ་དང་།སྔོན་པོ་ལ་སོགས་པ་མཚན་མ་དང་། གཅིག་གཉིས་ལ་སོགས་པ་སྤྲོས་པ་དབྱེ་བ་དང་། ངེས་འབྱེད་ཆ་མཐུན་ལ་སོགས་པ་རྟོགས་པ་རྣམས་རང་བཞིན་གྱིས་མ་སྐྱེས་པ་ནི་ཡུལ་མཉམ་པ་ཉིད་ཡིན་ལ། སྤྱོད་པ་བཀག་་་་་་་

པའི་སྦྱོར་བ་བསྒོམ་པའི་སྐབས་སུ་གཟུགས་ལ་སོགས་པ་དངོས་པོ་དང་། སྔོན་པོ་ལ་སོགས་པ་མཚན་མ་དང་། གཅིག་གཉིས་ལ་སོགས་པ་སྤྲོས་པ་དང་། ངེས་འབྱེད་ཆ་མཐུན་ལ་སོགས་པ་རྟོགས་པ་ལ་རློམ་པ་བསལ་་ནས་མི་དམིགས་པར་མཉམ་པ་ཉིད་དུ་སྒོམ་པའི་རྣལ་འབྱོར་བཞི་ནི་ཡུལ་ཅན་སྤྱོད་པ་བཀག་པའི་སྤྱོར་བ་དེའི་མཉམ་པ་ཉིད་དངོས་པོ་དང་། མཚན་མ་དང་། སྤྲོས་པ་དང་། རྟོགས་པ་མཉམ་པ་ཉིད་ཡིན་ནོ། །རློམ་་་པ་ནི་མངོན་ཞེན་ནོ། །སྦྱོར་ལམ་ལ་གནས་པའི་བྱང་སེམས་ཆེན་པོའི་རྒྱུད་ཀྱིས་གཟུགས་ལ་སོགས་པའི་དངོས་པོ་ལ་རློམ་པ་བསལ་ནས་མི་དམིགས་པར་མཉམ་པ་ཉིད་དུ་སྒོམ་པའི་ཏིང་ངེ་འཛིན་ཆོས་ཅན། སྤྱོད་པ་་་་་་་བཀག་པའི་སྦྱོར་བའི་མཉམ་ཉིད་ཡིན་ཏེ། སྤྱོད་པ་བཀག་པའི་སྦྱོར་བ་སྒོམ་པའི་སྐབས་སུ་ཤེས་པ་དང་ཤེས་བྱ་ལ་རློམ་པ་བསལ་ནས་མི་དམིགས་པ་མཉམ་པ་ཉིད་དུ་སྒོམ་པའི་རྣལ་འབྱོར་ཡིན་པའི་ཕྱིར། ལྔ་པ་ལ་ངོ་བོ་་་་མདོར་བསྟན། རྣམ་པའི་སྒོ་ནས་རྒྱས་པར་བཤད་པ་གཉིས། དང་པོ་ནི། སྡུག་བསྔལ་ལ་སོགས་བདེན་པ་ལ། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན།མཉམ་པ་ཉིད་བསྟན་ནས་དེའི་འོག་ཏུ་མཐོང་ལམ་བསྟན་པ་ལ་རྒྱུ་མཚན་ཡོད་དེ། སྦྱོར་བའི་མཉམ་ཉིད་སོ་སོར་རྟོགས་ནས་མཐོང་ལམ་སྒོམ་དགོས་པས་སོ། །ཚིག་དོན་འབྱེད་པ་ནི། བྱང་སེམས་མཐོང་ལམ་པའི་རྒྱུད་་

༄ཚོ། །ཀྱི་སྡུག་བསྔལ་ལ་སོགས་པའི་བདེན་པ་བཞི་པོ་རེ་རེ་ལ་ཆོས་ཤེས་པའི་བཟོད་པ་དང་། ཆོས་ཤེས་པའི་ཡེ་ཤེས་དང་། རྗེས་སུ་ཤེས་པའི་བཟོད་པ་དང་། རྗེས་སུ་ཤེས་པའི་ཡེ་ཤེས་ཏེ་སྐད་ཅིག་མ་བཅུ་་་་་དྲུག་པོ་འདི་ཆོས་ཅན། ཐམས་ཅད་ཤེས་པ་ཉིད་ཀྱི་སྐབས་སུ་བསྟན་པའི་མཐོང་ལམ་ཡིན་ཏེ། ཟག་མེད་སྒོམ་ལམ་མ་སྐྱེས་གོང་གི་འཇིག་རྟེན་ལས་འདས་པའི་མངོན་རྟོགས་ཡིན་པའི་ཕྱིར། གཉིས་པ་ནི། གཟུགས་་རྟག་མ་ཡིན་མི་རྟག་མིན། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། གཟུགས་རྟག་མ་ཡིན་མི་རྟག་མིན། །ཞེས་སོགས་ཀྱི་ཚིགས་བཅད་བཞི་ཆོས་ཅན། དོན་ཡོད་དེ། ཁྱོད་ལ་་་་་་་བརྟེན་ནས་བདེན་བཞིའི་རྣམ་པ་བཅུ་དྲུག་གང་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ལ། དངོས་བསྟན་ཐེག་ཆེན་གྱི་མཐོང་ལམ། ཤུགས་བསྟན་ཐེག་དམན་གྱི་མཐོང་ལམ་གཉིས། དང་པོ་ལ།རྣམ་པའི་སྒོ་ནས་རྒྱས་པར་བཤད་པ་དང་། མཇུག་བསྡུ་བ་གཉིས། དང་པོ་ནི། བཅུ་དྲུག་པོ་རེ་རེ་ལ་ཡུལ་དང་ཡུལ་ཅན་གཉིས་གཉིས་ཡོད་པས། སྡུག་བསྔལ་ལ་ཆོས་བཟོད་ལ་ཡུལ་ནི། གཟུགས་སོགས་ཀྱི་་་་་་་སྐབས་སྟོབས་ཀྱིས་བདེན་བཞི་མཚོན་པས། སྡུག་བདེན་དོན་དམ་པར་རྟག་མི་རྟག་གང་ཡང་མ་ཡིན་པའི་རྣམ་པ་དེ་སྡུག་བདེན་གྱི་རྣམ་པ་ཡིན་ཏེ། དེའི་ཁྱད་པར་གྱི་ཆོས་ཡིན་པའི་ཕྱིར། སྡུག་བདེན་ཆོས་ཅན།

དོན་དམ་པར་རྟག་མི་རྟག་གང་ཡང་མ་ཡིན་ཏེ། ཁྱོད་དོན་དམ་པར་དེ་དང་བྲལ་བའི་ཕྱིར་ཏེ། གདོད་མ་ནས་ངོ་བོ་ཉིད་མེད་པའི་ཕྱིར། ཡུལ་ཅན་ནི་སྡུག་བདེན་གྱི་ཆོས་རྟག་མི་རྟག་གང་ཡང་མ་ཡིན་པའི་རྣམ་པ་མངོན་་སུམ་དུ་གཙོ་བོར་གསལ་ལ་ངེས་པ་འདྲེན་ནུས་སུ་རྟོགས་པའི་བར་ཆད་མེད་ལམ་མཐོང་ལམ་སྐད་ཅིག་དང་པོ་དེ་མཐོང་ལམ་སྡུག་བསྔལ་ལ་ཆོས་ཤེས་པའི་བཟོད་པ་ཡིན་ལ། མཐོང་ལམ་སྡུག་བསྔལ་ལ་ཆོས་བཟོད་ཆོས་་་་་་ཅན་།་ སྡུག་བདེན་དེ་དོན་དམ་པར་རྟག་མི་རྟག་གང་ཡང་མ་ཡིན་པར་རྟོགས་པ་ཡིན་ཏེ། དེ་དོན་དམ་པར་དེ་དང་བྲལ་བར་རྟོགས་པའི་ཕྱིར་ཏེ། དེ་གདོད་མ་ནས་ངོ་བོ་ཉིད་མེད་པར་རྟོགས་པའི་ཕྱིར། དེ་བཞིན་དུ་་་འོག་མ་རྣམས་སུ་ཡང་སྦྱོར་མཛོད། སྡུག་བདེན་གྱི་ཆོས་རྟག་ཆད་ཀྱི་མཐའ་དང་བྲལ་བ་དེ་སྡུག་བདེན་གྱི་རྣམ་པ་ཡིན་ཏེ། དེའི་ཁྱད་པར་གྱི་ཆོས་ཡིན་པའི་ཕྱིར། སྡུག་བདེན་ཆོས་ཅན། དོན་དམ་པར་རྟག་ཆད་ཀྱི་་་་་་མཐའ་དང་བྲལ་བ་ཡིན་ཏེ། དོན་དམ་པར་སྡག་བསྔལ་ཡིན་མིན་དང་བྲལ་བའི་ཕྱིར་ཏེ། གདོད་མ་ནས་ངོ་བོ་ཉིད་མེད་པའི་ཕྱིར། སྡུག་བདེན་གྱི་ཆོས་རང་བཞིན་གྱིས་རྣམ་པར་དག་པ་དེ་སྡུག་བསྔལ་བདེན་པའི་རྣམ་་་་པ་ཡིན་ཏེ་མན་འདྲ། སྡུག་བདེན་ཆོས་ཅན།རི རང་བཞིན་གྱིས་རྣམ་པར་དག་པ་ཡིན་ཏེ། དོན་དམ་པར་བདག་གི་བས་སྟོང་མི་སྟོང་དང་བྲལ་བའི་ཕྱིར་ཏེ། གདོད་མ་ནས་ངོ་པོ་ཉིད་མེད་པའི་ཕྱིར། སྡུག་བདེན་གྱི་་་

༄༅། །ཆོས་དོན་དམ་པར་སྐྱེ་འགག་ཀུན་ནས་ཉོན་མོངས་རྣམ་བྱང་འཕེལ་འགྲིབ་སོགས་མ་ཡིན་པ་དེ་སྡུག་བསྔལ་བདེན་པའི་རྣམ་པ་མན་འདྲ། སྡུག་བདེན་ཆོས་ཅན། དོན་དམ་པར་སྐྱེ་འགག་སོགས་མ་ཡིན་ཏེ།དོན་དམ་པར་ངོ་བོར་གྱུར་པའི་བདག་ཡོད་མེད་དང་བྲལ་བའི་ཕྱིར་ཏེ། གདོད་མ་ནས་ངོ་བོ་ཉིད་མེད་པའི་ཕྱིར། ཀུན་འབྱུང་བདེན་པའི་ཆོས་དོན་དམ་པར་སྐྱེ་འགག་དང་བྲལ་བ་ནམ་མཁའ་དང་འདྲ་བ་དེ་ཀུནའབྱུང་་་་་་་བདེན་པའི་རྣམ་པ་ཡིན་ཏེ་མན་འདྲ། ཀུན་འབྱུང་བདེན་པ་ཆོས་ཅན། དོན་དམ་པར་སྐྱེ་འགག་དང་བྲལ་བ་ནམ་མཁའ་དང་འདྲ་བ་ཡིན་ཏེ། དོན་དམ་པར་རྒྱུ་ཡིན་མིན་གྱིས་སྟོང་པའི་ཕྱིར་ཏེ། གདོད་མ་ནས་ངོ་བོ་་་་་་ཉིད་མེད་པའི་ཕྱིར། ཀུན་འབྱུང་བདེན་པའི་ཆོས་དོན་དམ་པར་ཉོན་མོངས་པ་དང་ཉེ་བའི་ཉོན་མོངས་པའི་ཆགས་པ་ཐམས་ཅད་དང་བྲལ་བ་དེ་ཀུན་འབྱུང་བདེན་པའི་རྣམ་པ་ཡིན་ཏེ་མན་འདྲ། ཆོས་ཅན། དོན་དམ་་་་་་་པར་རྩ་ཉོན་ཉེ་ཉོན་ཐམས་ཅད་དང་བྲལ་བ་ཡིན་ཏེ། དོན་དམ་པར་ཀུན་འབྱུང་ཡོད་མེད་དང་བྲལ་བའི་ཕྱིར་ཏེ་མན་འདྲ། ཀུན་འབྱུང་བདེན་པའི་ཆོས་དོན་དམ་པར་ཡོངས་སུ་འཛིན་པ་ལས་གྲོལ་བ་དེ་ཀུན་འབྱུང་བདེན་་་་པའི་རྣམ་པ་ཡིན་ཏེ་མན་འདྲ། ཆོས་ཅན། དོན་དམ་པར་ཡོངས་སུ་འཛིན་པ་ལས་གྲོལ་བ་ཡིན་ཏེ། དོན་དམ་པར་རབ་ཏུ་སྐྱེ་མི་སྐྱེ་དང་བྲལ་བའི་ཕྱིར། མན་འདྲ། ཀུན་འབྱུང་བདེན་པའི་ཆོས་དོན་དམ་པར་རང་་་་་

གི་ངོ་བོ་བརྗོད་དུ་མེད་པ་དེ་ཀུན་འབྱུང་བདེན་པའི་རྣམ་པ་ཡིན་ཏེ་མན་འདྲ། ཆོས་ཅན། དོན་དམ་པར་རང་གི་ངོ་བོ་བརྗོད་དུ་མེད་དེ། དོན་དམ་པར་རྐྱེན་ཡིན་མིན་དང་བྲལ་བའི་ཕྱིར་ཏེ་མན་འདྲ། འགོག་བདེན་གྱི་ཆོས་དོན་དམ་པར་འགོག་བདེན་འདིའི་དོན་ཚིག་ཏུ་བརྗོད་པས་རྒྱུད་གཞན་ལ་སྦྱིན་དུ་མེད་པ་དེ་འགོག་བདེན་གྱི་རྣམ་པ་ཡིན་ཏེ་མན་འདྲ། འགོག་བདེན་ཆོས་ཅན། དོན་དམ་པར་ཁྱོད་ཀྱི་དོན་ཚིག་ཏུ་བརྗོད་པའི་སྒོ་ནས་་་རྒྱུད་གཞན་ལ་སྦྱིན་དུ་མེད་དེ། གང་གི་ཕྱིར། དོན་དམ་པར་འགོག་པ་ཡོད་མེད་དང་བྲལ་བའི་ཕྱིར་ཏེ་མན་འདྲ། འགོག་བདེན་གྱི་ཆོས་དོན་དམ་པར་དམིགས་པ་མེད་པ་དེ་འགོག་བདེན་གྱི་རྣམ་པ་ཡིན་ཏེ་མན་འདྲ།དོན་དམ་པར་དམིགས་པ་མེད་དེ། དོན་དམ་པར་ཞི་མ་ཞི་དང་བྲལ་བའི་ཕྱིར་ཏེ་མན་འདྲ། འགོག་བདེན་གྱི་ཆོས་དོན་དམ་པར་རྟག་ཆད་ཀྱི་མཐའ་གཉིས་ལས་འདས་ཤིང་རང་བཞིན་གྱིས་རྣམ་པར་དག་པ་དེ་འགོག་་་་་་་བདེན་གྱི་རྣམ་པ་ཡིན་ཏེ་མན་འདྲ། ཆོས་ཅན། དོན་དམ་པར་མཐའ་གཉིས་ལས་འདས་ཤིང་རང་བཞིན་གྱིས་རྣམ་པར་དག་པར་ཡིན་ཏེ། དོན་དམ་པར་གྱ་ནོམ་ཡིན་མིན་དང་བྲལ་བའི་ཕྱིར་ཏེ་མན་འདྲ། འགོག་་་་་་བདེན་གྱི་ཆོས་དོན་དམ་པར་ནད་ཐམས་ཅད་མི་སྐྱེ་བ་དེ་འགོག་བདེན་གྱི་རྣམ་པ་ཡིན་ཏེ་མན་འདྲ། ཆོས་ཅན། དོན་དམ་པར་ནད་ཐམས་ཅད་མི་སྐྱེ་བ་ཡིན་ཏེ། དོན་དམ་པར་ངེས་འབྱུང་ཡོད་མེད་དང་བྲལ་བའི་ཕྱིར་ཏེ་

༄༅། །མན་འདྲ། ལམ་བདེན་གྱི་ཆོས་ངན་སོང་ཆད་པ་དེ་ལམ་བདེན་གྱི་རྣམ་པ་ཡིན་ཏེ་མན་འདྲ། ལམ་བདེན་ཆོས་ཅན། དོན་དམ་པར་ངན་སོང་ཆད་པ་ཡིན་ཏེ། དོན་དམ་པར་ལམ་བདེན་ཡིན་མིན་དང་་་་་བྲལ་བའི་ཕྱིར་ཏེ་མན་འདྲ། ལམ་བདེན་གྱི་ཆོས་དོན་དམ་པར་འབྲས་བུ་མངོན་དུ་བྱ་བའི་དོན་གྱི་ཐབས་ལ་རྣམ་པར་མི་རྟོག་པ་དེ་ལམ་བདེན་གྱི་རྣམ་པ་ཡིན་ཏེ་མན་འདྲ། ལམ་བདེན་ཆོས་ཅན། དོན་དམ་པར་འབྲས་་བུ་མངོན་དུ་བྱ་བའི་དོན་གྱི་ཐབས་ལ་རྣམ་པར་མི་རྟོག་པ་ཡིན་ཏེ། དོན་དམ་པར་རིགས་པ་ཡིན་མིན་དང་བྲལ་བའི་ཕྱིར་ཏེ་མན་འདྲ། ལམ་བདེན་གྱི་དོན་དམ་པར་ཆོས་ཐམས་ཅད་ཀྱི་མཚན་མ་དང་མ་འབྲེལ་པ་དེ་ལམ་་་་བདེན་གྱི་རྣམ་པ་ཡིན་ཏེ་མན་འདྲ། ཆོས་ཅན། དོན་དམ་པར་ཆོས་ཐམས་ཅད་ཀྱི་མཚན་མ་དང་མ་འབྲེལ་བ་ཡིན་ཏེ། དོན་དམ་པར་སྒྲུབ་པ་ཡིན་མིན་དང་བྲལ་བའི་ཕྱིར་ཏེ་མན་འདྲ། ལམ་བདེན་གྱི་ཆོས་དོན་དམ་་་པར་བརྗོད་བྱའི་དངོས་པོ་ཤེས་བྱ་དང་རྗོད་བྱེད་སྒ་གཉིས་པོ་ལ་སོ་སོར་སྣང་བའི་ཤེས་པ་སྐྱེ་བ་མེད་པ་དེ་ལམ་བདེན་གྱི་རྣམ་པ་ཡིན་ཏེ་མན་འདྲ། ཆོས་ཅན། དོན་དམ་པར་མིང་དོན་གཉིས་ལ་སོ་སོར་སྣང་བའི་ཤེས་པ་་་་་སྐྱེ་བ་མེད་དེ། དོན་དམ་པར་ངེས་འབྱིན་ཡིན་སྨྲེན་དང་བྲལ་བའི་ཕྱིར་ཏེ་མན་འདྲ། གཉིས་པ་ནི། རྣམ་མཁྱེན་ཡིད་ལ་བྱེད་པས་བདེན་བཞི་རྟག་མི་རྟག་ལ་སོགས་པའི་སྤྲོས་བྲལ་གྱི་རྣམ་པ་མངོན་སུམ་དུ་རྟོགས་པའི་་་་་

སྒོ་ནས་ཐེག་ཆེན་གྱི་མཐོང་སྤང་དུ་གྱུར་པའི་རྟག་མི་རྟག་ལ་སོགས་པའི་སྒྲོ་འདོགས་སོ་གཉིས་དང་བྲལ་བ་དེ་ལྟ་བུའི་རྣམ་པ་ཅན་གྱི་མཐོང་ལམ་བཟོད་ཤེས་སྐད་ཅིག་མ་བཅུ་དྲུག་པོ་དེ་དག་ནི་ཀུན་ཤེས་པ་ཉིད་འཆད་པའི་་་་་་་སྐབས་སུ་དངོས་སུ་བསྟན་པའི་བྱང་སེམས་ཀྱི་མཐོང་ལམ་ཡིན་ཏེ། འཇིག་རྟེན་ལས་འདས་པའི་སྒོམ་ལམ་མ་སྐྱེས་གོང་གི་བྱང་སེམས་འཕགས་པའི་མངོན་རྟོགས་ཡིན་པའི་ཕྱིར། གཉིས་པ་ནི། ཉན་ཐོས་མཐོང་ལམ་་་་པ་རྣམས་ཀྱིས་གོང་དུ་བསྟན་པ་དེ་ལས་ཟློག་པ་རང་དོན་དུ་མྱང་འདས་ཡིད་ལ་བྱེད་པས་བདེན་བཞི་མི་རྟག་སོགས་བཅུ་དྲུག་ཏུ་སྒོམ་པ་སྒོམ་པའི་སྒོ་ནས་སོ། །ཉན་ཐོས་ཀྱི་མཐོང་སྤང་དུ་གྱུར་པའི་རྟག་པ་ལ་སོགས་པ་གང་་་་ཟག་གི་བདག་ཏུ་སྒྲོ་འདོགས་པའི་ཉོན་མོངས་པ་བཅུ་དྲུག་སྤངས་པའི་རྣམ་པ་ཅན་གྱི་མཐོང་ལམ་བཟོད་ཤེས་སྐད་ཅིག་མ་བཅུ་དྲུག་པོ་ནི་ཀུན་ཤེས་འཆད་པའི་སྐབས་སུ་ཤུགས་ལ་བསྟན་པའི་ཉན་ཐོས་ཀྱི་མཐོང་ལམ་ཡིན་ཏེ།འཇིག་རྟེན་ལས་འདས་པའི་སྒོམ་ལམ་མ་སྐྱེས་གོང་གི་ཉན་ཐོས་འཕགས་པའི་མངོན་རྟོགས་ཡིན་པའི་ཕྱིར། སྐད་ཅིག་མ་བཅུ་དྲུག་དང་སྒྲོ་འདོགས་སོགས་གཉིས་དང་བཅུ་དྲུག་སོ་སོར་སྦྱོར་མཛོད། དྲུག་པ་ནི། བྱམས་པ་མགོན་པོས་གཞི་ཤེས་འཆད་པའི་སྐབས་གསུམ་པ་འདིར་བྱང་སེམས་ཆེན་པོ་རྣམས་ལ་སྒོམ་ལམ་རྩ་ཚིག་གིས་ཟིན་པར་དངོས་སུ་མ་བསྟན་ཏོ། །དེའི་རྒྱུ་མཚན། ཐེག་ཆེན་གྱི་སྒོམ་ལམ་སྐབས་གཉིས་པར་རྒྱས་པར་་་་་་

༄ཚོ། །བསྟན་ཟིན་པ་ལ་དགོངས། ཉན་ཐོས་ཀྱི་ལམ་ནི་བྱང་ཆུབ་སེམས་དཔས་མངོན་དུ་མི་བྱེད་པ་ལ་དགོངས་ནས་སོ། །འོ་ན་ཉན་ཐོས་ཀྱི་མཐོང་ལམ་སྟོན་པའི་རྒྱུ་མཚན་ཅི་ཡིན་ཞེ་ན། ཉན་ཐོས་ཀྱི་ལམ་ནི་་་བྱང་ཆུབ་སེམས་དཔས་ཤེས་པར་བྱ་བ་ཡིན་པས་སོ། །ངག་དོན། བྱམས་པ་མགོན་པོ་ཆོས་ཅན། ཉིད་ཀྱིས་སྐབས་གསུམ་པ་འདིར་བྱང་སེམས་ཆེན་པོ་རྣམས་ལ་སྒོམ་ལམ་རྩ་ཚིག་གིས་དངོས་སུ་ཟིན་བར་མ་བསྟན་པ་་ལ་རྒྱུ་མཚན་ཡོད་དེ། ཉིད་ཀྱིས་ཐེག་ཆེན་གྱི་སྒོམ་ལམ་སྐབས་གཉིས་པར་རྒྱས་པར་བསྟན་ཟིན་པ་ལ་དགོངས། ཉན་ཐོས་ཀྱི་ལམ་བྱང་ཆུབ་སེམས་དཔས་མངོན་དུ་མི་བྱེད་པ་ལ་དགོངས་ནས་འདིར་དེ་ལྟར་མ་བསྟན་པའི་ཕྱིར་།་ ཆོས་ཅན། ཉིད་ཀྱིས་སྐབས་གསུམ་པ་འདིར་ཉན་ཐོས་ཀྱི་མཐོང་ལམ་དངོས་སུ་བསྟན་པ་ལ་རྒྱུ་མཚན་ཡོད་དེ། ཉན་ཐོས་ཀྱི་ལམ་བྱང་ཆུབ་སེམས་དཔས་ཤེས་བྱ་ཡིན་པ་ལ་དགོངས་ནས་འདིར་དེ་ལྟར་བསྟན་་་་་པའི་ཕྱིར། །གསུམ་པ་ནི། དེ་ལྟར་འདི་དང་ཡང་འདི་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བོནི། ཤེས་བྱ་ཆོས་ཅན། སྔར་བསྟན་པ་དེ་ལྟར་མཁྱེན་གསུམ་རྒྱས་པར་བསྟན་་་་་་་ནས་དེའི་རྗེས་སུ་མཁྱེན་གསུམ་གྱི་མཇུག་བསྡུ་བསྟན་པ་ལ་རྒྱུ་མཚན་ཡོད་དེ། རྒྱས་པར་བཤད་པ་དོན་བསྡུ་བའི་སྒོ་ནས་ཤེས་དགོས་པའི་ཕྱིར། མཁྱེན་གསུམ་ཆོས་ཅན། ཁྱོད་ལ་མཇུག་བསྡུ་བསྟན་པ་ལ་རྒྱུ་མཚན་་་་་་་

ཡོད་དེ། ཁྱོད་ཀྱིས་མངོན་པར་རྟོགས་པའི་དོན་མཐའ་དག་སྡུད་པར་བྱེད་པའི་རྒྱུ་མཚན་གྱིས་དེ་ལྟར་བསྟན་པའི་ཕྱིར། ཚིག་དོན་འབྱེད་པ་ནི། རབ་འབྱོར། མཐའ་གཉིས་རྣམ་དག །སྤྱོད་པ་ཁྱད་པར་ཅན་གྱི་་་་་་་ལེའུ་གསུམ་གྱི་བརྗོད་བྱ་རྣམ་པ་གསུམ་པོ་རྫོགས་པར་བསྟན་པ་ཡིན་ནོ། །གང་གིས་ན། མངོན་རྟོགས་རྒྱན་གྱི་སྐབས་དང་པོ་གསུམ་གྱི་གཞུང་གིས་སོ། །དེའི་རྒྱུ་མཚན་རྣམ་པ་ཐམས་ཅད་མཁྱེན་པ་ཉིད་འདི་དང་།ཡང་བསྟན་པའི་ལམ་ཤེས་པ་ཉིད་འདི་དང་། ཡང་བསྟན་པའི་ཐམས་ཅད་ཤེས་པ་ཉིད་འདི་སྟེ། མཁྱེན་གསུམ་རྫོགས་པར་བསྟན་པ་དེ་ལྟར་ན་སྟེ་དེའི་ཕྱིར་རོ། །ངག་དོན་ནི། མངོན་རྟོགས་རྒྱན་གྱི་སྐབས་དང་པོ་་་་་གསུམ་གྱི་གཞུང་ཚིག་ཆོས་ཅན། རབ་འབྱོར་དང་མཐའ་གཉིས་རྣམ་དག་དང་སྤྱོད་པ་ཁྱད་པར་ཅན་གྱི་ལེའུ་གསུམ་གྱི་བརྗོད་བྱ་རྣམ་པ་གསུམ་རྫོགས་པར་བསྟན་པ་ཡིན་ཏེ། མཁྱེན་པ་གསུམ་རྫོགས་པར་བསྟན་པའི་་་་་་་ཕྱིར་།་ རྣམ་མཁྱེན་དང་ལམ་ཤེས་ལ་ཉེ་ཚིག་སྦྱོར་བའི་རྒྱུ་མཚན་ནི། བཤད་མ་ཐག་པ་ཐམས་ཅད་ཤེས་པ་ཉིད་དང་ཉེ་བའི་རྒྱུ་མཚན་གྱིས་དེའི་ཚུལ་ཏེ་དེ་དང་འདྲ་བར་བསྟན་ཏོ།། །།བཞི་པ་ནི། མདོར་ན་ཤེས་རབ་་་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོསཚོ་མངོན་བྱེར་རྟོགས་པའི་རྒྱན་ལས་ཐམས་ཅད་ཤེས་པ་ཉིད་གཏན་ལ་འབེབས་པའི་སྐབས་གསུམ་པའི་འགྲེལ་པ་དོན་གསལ་བའི་སྙིང་པོ་གསལ་བྱེད་རེ་ཞིག་རྫོགས་སོ།། །།

༄༅། །དེ་ལྟར་སྐབས་གསུམ་པས་ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་ཤེས་པ་ཉིད་ཀྱི་བདག་ཉིད་རྫོགས་པར་བསྟན་ནས། ད་ནི་རྒྱུ་སྦྱོར་བ་སྟོན་པ་ལ་བཞི་ལས། དང་པོ་རྣམ་རྫོགས་སྦྱོར་བ་ལ། རྒྱུ་མཚན་གྱི་སྒོ་ནས་མཚམས་སྦྱར། མཚོན་བྱེད་ཀྱི་སྒོ་ནས་རྒྱས་པར་བཤད། སྐབས་ཀྱི་སྒོ་ནས་མཇུག་བསྡུ་བ་དང་གསུམ། དང་པོ་ནི། བཤད་པར་བཞེད་དོ། །གང་ན། ཡུལ་མཁྱེན་གསུམ་བཤད་ནས་དེའི་་་་་་་རྗེས་སུ་རྣམ་རྫོགས་སྦྱོར་བའོ། །གང་གི་སྒོ་ནས་ན། རྣམ་པ་སྦྱོར་བ་བཅས་རྣམས་དང་། །ཞེས་སོགས་ཀྱི་བསྡུས་དོན་ལུས་རྣམ་གཞག་གི་ཚིག་ལེའུར་བྱས་པ་རྒྱས་པར་བཤད་པའི་སྒོ་ནས་སོ། །དེའི་རྒྱུ་མཚན།མཁྱེན་གསུམ་གྱི་གནས་ལུགས་ཐོས་བསམ་བྱས་ཤེས་པའི་དོན་ལ་དབང་ཐོབ་པར་བྱ་བའི་ཕྱིར་དུ་གཞི་ལམ་རྣམ་པ་ཐམས་ཅད་ཤེས་པའི་དོན་བསྡུས་ནས་སྒོམ་པར་བྱེད་པས་སོ། །དེས་ན་མཁྱེན་གསུམ་གྱི་གནས་ལུགས་་་་་་ཐོས་བསམ་གྱིས་ཤེས་པའི་དོན་ལ་དབང་ཐོབ་པར་བྱ་བའི་ཕྱིར་དུ་དེ་ཉིད་བསྡུས་ནས་སྒོམ་པའི་རྣལ་འབྱོར་ནི་རྣམ་རྫོགས་སྦྱོར་བའི་མཚན་ཉིད་ཡིན་ནོ། །ངག་དོན། ཤེས་བྱ་ཆོས་ཅན། ཡུལ་མཁྱེན་གསུམ་བཤད་ནས་དེའི་རྗེས་སུ་རྣམ་རྫོགས་སྦྱོར་བ་བསྟན་པ་ལ་རྒྱུ་མཚན་ཡོད་དེ། བྱང་སེམས་ཆེན་པོ་རྣམས་མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་ལ་དབང་ཐོབ་པར་བྱ་བའི་ཕྱིར་དུ་གཞི་ལམ་རྣམ་པ་ཐམས་ཅད་་་་་་་

ཤེས་པ་ཉིད་བསྡུས་ནས་སྒོམ་པར་བྱེད་པས་སོ། །བྱང་སེམས་ཚོགས་ལམ་པའི་ཏིང་ངེ་འཛིན་ཆོས་ཅན། རྣམ་རྫོགས་སྦྱོར་བ་ཡིན་ཏེ། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་ལ་དབང་ཐོབ་་་་་་་པར་བྱ་བའི་ཕྱིར་དུ་དེ་ཉིད་བསྡུས་ནས་སྒོམ་པའི་རྣལ་འབྱོར་ཡིན་པའི་ཕྱིར། ས་མཚམས་ཐེག་ཆེན་གྱི་ཚོགས་ལམ་ནས་ས་བཅུ་རྒྱུན་མཐའི་བར་ན་ཡོད་དོ། །དེས་ན་རྣམ་པ་ཀུན་མངོན་པར་རྫོགས་པར་རྟོགས་པ་ནི་་་་་་་རྫོགས་པའི་སངས་རྒྱས་ཡིན་ལ། དེ་ཐོབ་པར་བྱེད་པའི་སྦྱོར་བ་ལ་འབྲས་བུའི་མིང་གིས་བཏགས་པ་ཡིན་ནོ། །ཡང་གི་དོན་ནི་གཞི་ལམ་རྣམ་པ་ཐོས་བསམ་གྱིས་ཤེས་པར་བྱ་བའི་ཕྱིར་ཡུལ་དུ་བྱེད་པར་མ་ཟད། ཤེས་་་པ་དབང་དུ་བྱ་བའི་ཕྱིར་ཡང་བསྒོམ་ཞེས་པའོ། །གཉིས་པ་ལ། རྣམ་ཀུན་སྦྱོར་བ་ཙམ་གྱི་སྒོམ་རིམ་དང་། ཁྱད་པར་ཅན་གྱི་སྒོམ་རིམ་གཉིས། དང་པོ་ལ། བསྒོམ་བྱ་རྣམ་པ། སྒོམ་པ་པོ་གང་ཟག །སྒོམ་་་་་་་སྦྱོར་བ། ཐོབ་བྱ་ཡོན་ཏན། དོར་བྱ་སྐྱོན། བླང་བྱ་མཚན་ཉིད། རྒྱུ་ཐར་པ་ཆ་མཐུན་དང་བདུན། དང་པོ་ལ་མདོར་བསྟན། རྒྱས་པར་བཤད། མཇུག་བསྡུ་བ་དང་གསུམ། དང་པོ་ནི། གཞི་ཤེས་པ་ཡི་་བྱེ་བྲག་རྣམས། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། རྣམ་རྫོགས་སྦྱོར་བ་དེ་ཡང་རྣམ་པ་དང་ལ་སོགས་པ་སྦྱོར་བ་དང་ཡོན་ཏན་དང་སྐྱོན་དང་མཚན་ཉིད་དང་ཐར་པ་ཆ་མཐུན་དང་ངེས་

༄ཚོ། །འབྱེད་ཆ་མཐུན་དང་ཕྱིར་མི་ལྡོག་པའི་ཚོགས་དང་སྲིད་ཞི་མཉམ་ཉིད་དང་ཞིང་དག་པ་དང་ཐབས་ལ་མཁས་པའི་སྦྱོར་བའི་དབྱེ་བས་རྣམ་པ་བཅུ་གཅིག་ཡིན་པས་དེ་རྣམས་ཀྱི་ནང་ནས་དང་པོར་རྣམ་པ་བསྟན་པ་་ལ་རྒྱུ་མཚན་ཡོད་དེ། རྣམ་པ་གཏན་ལ་ཕབ་ནས་སྦྱོར་བ་སྒོམ་དགོས་པའི་ཕྱིར། ཚིག་དོན་འབྱེད་པ་ལ་ངོ་བོ་དང་། དབྱེ་བ་མདོར་བསྟན་གཉིས། དང་པོ་ནི། གཞི་ནི་ཆོས་ཅན་བདེན་པ་བཞི་ཡིན་ལ་དེའི་བྱེ་བྲག་་་མི་མཐུན་ཕྱོགས་བདེན་བཞི་རྟག་སོགས་སུ་འཛིན་པའི་གཉེན་པོའི་ཕྱོགས་བདེན་བཞི་མི་རྟག་པ་ལ་སོགས་པར་དམིགས་པའི་ཤེས་པ་རྣམས་ཤེས་པའི་རྣམ་པའི་མཚན་ཉིད་དུ་རྣམ་པར་བཞག་གོ །ངག་དོན་ནི། བདེན་་་་་་བཞི་ཆོས་ཅན། གཞི་ཡིན་ཏེ། རང་གི་ཁྱད་པར་གྱི་ཆོས་ཀྱི་རྟེན་བྱེད་པའི་ཕྱིར། ཆོས་ཅན་ཡིན་ཏེ། རང་གི་ཁྱད་པར་གྱི་ཆོས་དུ་མ་དང་ལྡན་པའི་ཕྱིར། བདེན་བཞིའི་ཆོས་མི་རྟག་སོགས་བཅུ་དྲུག་མཚན་གཞི།རྣམ་པར་མཚོན། ཁྱད་པར་གྱི་ཆོས་ཡིན་པ་མཚན་ཉིད་དོ། །བྱང་སེམས་མཐོང་ལམ་པའི་ཡེ་ཤེས་མཚན་གཞི། འདིར་དངོས་སུ་བསྟན་པའི་ཤེས་རྣམ་དུ་མཚོན། བཞི་བདེན་བཞི་མི་རྟག་ལ་སོགས་པར་དམིགས་་་་་་་པའི་ཤེས་པ་མཚན་ཉིད་དོ། །བདེན་བཞི་རྟག་པ་ལ་སོགས་པར་འཛིན་པའི་ཤེས་པ་ཆོས་ཅན། རང་གི་གཉེན་པོ་བདེན་བཞི་མི་རྟག་པ་ལ་སོགས་པར་རྟོགས་པའི་ཡེ་ཤེས་ཀྱི་མི་མཐུན་ཕྱོགས་ཡིན་ཏེ། དེའི་སྤང་བྱ་ཡིན་

པའི་ཕྱིར། བདེན་བཞི་མི་རྟག་པ་ལ་སོགས་པར་དམིགས་པའི་བར་ཆད་མེད་ལམ་དུ་གྱུར་པའི་ཡེ་ཤེས་ཆོས་ཅན། རང་གི་སྤང་བྱ་བདེན་བཞི་རྟག་པ་ལ་སོགས་པར་འཛིན་པའི་གཉེན་པོའི་ཕྱོགས་ཡིན་ཏེ། དེ་འཇོམས་་ནུས་པའི་ཕྱིར། ཆོས་ཅན། ཁྱོད་དེའི་གཉེན་པོའི་ཕྱོགས། དེ་ཁྱོད་ཀྱི་མི་མཐུན་ཕྱོགས་ཡིན་པ་འཐད་དེ། དེ་ལྟར་ཡིན་པ་དེ་རྟེན་འབྲེལ་གྱི་ཆོས་ཉིད་ཡིན་པའི་ཕྱིར། གཉིས་པ་ནི། གཉེན་པོའི་ཕྱོགས་སུ་གྱུར་་་་་པའི་ཤེས་རྣམ་དེ་དག་ཀྱང་སྡུད་བྱེད་ཐམས་ཅད་མཁྱེན་པ་ཉིད་རྣམ་པ་གསུམ་ཡོད་པའི་བྱེ་བྲག་གིས་དེས་བསྡུས་པའི་གཉེན་པོའི་ཕྱོགས་སུ་གྱུར་པའི་ཤེས་རྣམ་དེ་ནི་རྣམ་པ་གསུམ་ཁོ་ནར་བཞེད་དོ། །ངག་དོན། གཉེན་་་་་པོའི་ཕྱོགས་སུ་གྱུར་པའི་ཤེས་རྣམ་དེ་ནི་ཆོས་ཅན། གཞི་ཤེས་དང་། ལམ་ཤེས་དང་། རྣམ་མཁྱེན་གྱིས་བསྡུས་པའི་ཤེས་རྣམ་རྣམ་པ་གསུམ་ཁོ་ནར་ངེས་ཏེ། སྡུད་བྱེད་མཁྱེན་པ་གསུམ་ཁོ་ནར་ངེས་པའི་ཕྱིར།ཀྱང་གི་དོན་ནི། གཉེན་པོའི་ཕྱོགས་སུ་གྱུར་པའི་ཤེས་རྣམ་གྱི་ངོ་བོ་མཁྱེན་གསུམ་གྱི་སྒོ་ནས་ཕྱེ་བར་མ་ཟད། དེའི་དབྱེ་བ་དེ་དག་ཀྱང་མཁྱེན་པ་གསུམ་ཡོད་པའི་རྒྱུ་མཚན་གྱིས་གསུམ་དུ་བཞག་གོ་ཞེས་པའོ། །འོ་ན་་་་་་མཁྱེན་གསུམ་གྱིས་བསྡུས་པའི་རྣམ་པ་གསུམ་པོ་གང་ཡིན་ཞེ་ན། གཉིས་པ་ལ་གསུམ་ལས། དང་པོ་གཞི་ཤེས་ཀྱི་རྣམ་པ་ནི། མེད་པའི་རྣམ་པ་ནས་བཟུང་སྟེ། ཞེས་བྱ་བ་ལ་སོགས་པས་གསུངས་ཏེ། འདི་ལ་་་་་་་

༄ཚོ། །མཚམས་སྦྱར་བ་ནི། ཤེས་བྱ་ཆོས་ཅན། རྣམ་པ་རྣམས་མཁྱེན་གསུམ་གྱིས་སྤྱིར་ཏེ་ཐུན་མོང་དུ་བསྟན་ནས། དེའི་རྗེས་སུ་ཁྱད་པར་དུ་སོ་སོར་ཕྱེ་ནས་བསྟན་པ་ལ་རྒྱུ་མཚན་ཡོད་དེ། མཁྱེན་གསུམ་སོ་་སོའི་རྣམ་པ་རྣམས་སོ་སོར་ཤེས་དགོས་པའི་ཕྱིར། ཚོག་དོན་འབྱེད་པ་ལ་བསྡུས་ཏེ་བསྟན་པ་དང་། ཕྱེ་སྟེ་བཤད་པ་གཉིས། དང་པོ་ནི། ཡུམ་འདི་ནི་མེད་པའི་ཕ་རོལ་ཏུ་ཕྱིན་པའོ་ཞེས་པ་ནས་རབ་འབྱོར་ཆོ༨་་ཀྱི་་་་་་དབྱིངས་གནས་པ་ཉིད་ཀྱི་ཕྱིར་རོ་ཞེས་པའི་བར་གྱི་མདོ་ཚིག་ཆོས་ཅན། ཁྱོད་ཀྱིས་གཞི་ཤེས་ཀྱི་རྣམ་པ་རྒྱས་པར་བཤད་དེ། ཁྱོད་ཀྱིས་མེད་པའི་རྣམ་པ་ནས་བཟུང་སྟེ་མི་གཡོ་བའི་རྣམ་པའི་བར་ཉེར་བདུན་པོ་དེ་ནི་་་་་་་བདེན་པ་དང་པོ་གསུམ་པོ་རེ་རེ་ལ་བཞི་བཞི་དང་། ལམ་བདེན་ལ་བཅོ་ལྔ་བཤད་པའི་ཕྱིར། དེ་རྣམས་གང་ཞེ་ན། གཉིས་པ་ལ་གསུམ་ལས། དང་པོ་བདེན་པ་དང་པོ་གསུམ་གྱི་རྣམ་པ་བཅུ་གཉིས་ནི། གང་དུ་་་་་རྣམ་པ་གསུམ་དུ་ཕྱེ་བ་དེ་ལ་དེའི་ནང་ནས་ཐམས་ཅད་ཤེས་པ་ཉིད་ཀྱི་དབང་དུ་བྱས་ནས། མདོ་ལས་རྣམ་པ་ཉི་ཤུ་རྩ་བདུན་གསུངས་པའི་དང་པོ་བཅུ་གཉིས་དང་། བདེན་པ་དང་པོ་གསུམ་གྱི་རྣམ་པ་བཅུ་གཉིས་རང་་་་་་་བཞིན་དང་རང་བཞིན་ཅན་དུ་གོ་རིམ་བཞིན་དུ་སྦྱར་ཏེ་བསྟན་པ་ལ། སྡུག་བསྔལ་བདེན་པའི་ཆོས་རྟག་པའི་རང་བཞིན་མེད་པའི་རྣམ་པར་དེ་སྡུག་བསྔལ་བདེན་པའི་ཆོས་མི་རྟག་པའི་མཚན་ཉིད་དེ་རང་བཞིན་ཡིན་ཏེ།

འདུས་བྱས་རྣམས་སྐད་ཅིག་རེ་རེ་ལ་སྐྱེ་འཇིག་བྱེད་པའི་ཕྱིར། སྡུག་བསྔལ་བདེན་པའི་ཆོས་རྟག་པའི་རང་བཞིན་མེད་པའི་རྣམ་པ་དེ་ཆོས་ཅན། སྡུག་བསྔལ་བདེན་པའི་རྣམ་པ་ཡིན་ཏེ། དེའི་ཁྱད་པར་གྱི་ཆོས་ཡིན་་་་་་་པའི་ཕྱིར། དེས་ཕྱི་མ་རྣམས་རིགས་འགྲེའོ། །སྡུག་བསྔལ་བདེན་པའི་ཆོས་དེ་ཁོ་ནར་མི་སྐྱེ་བའི་རྣམ་པ་དེ་སྡུག་བསྔལ་བདེན་པའི་ཆོས་ལ་སོགས་པ་སྡུག་བསྔལ་གྱི་རང་བཞིན་ཡིན་ཏེ། ཟག་བཅས་རྣམས་དེ་ཁོ་ནར་སྐྱེ་འཇིག་དང་བྲལ་བའི་ཆོས་ཡིན་པའི་ཕྱིར། སྡུག་བསྔལ་བདེན་པའི་ཆོས་དོན་གཞན་གྱི་བདག་གིས་དབེན་པའི་རྣམ་པ་དེ་སྡུག་བསྔལ་བདེན་པའི་ཆོས་སྟོང་པའི་རང་བཞིན་ཡིན་ཏེ། སྟོང་པ་ནི་དབེན་པའི་ངོ་བོ་ཅན་ཡིན་་་་་་པའི་ཕྱིར། སྡུག་བསྔལ་བདེན་པའི་ཆོས་ངོ་བོར་གྱུར་པའི་བདག་གིས་མི་བརྫི་བའི་རྣམ་པ་དེ་སྡུག་བསྔལ་བདེན་པའི་ཆོས་བདག་མེད་པའི་རང་བཞིན་ཡིན་ཏེ། ཆོས་ཐམས་ཅད་ནི་ངོ་བོར་གྱུར་པའི་བདག་གིས་མི་བརྫི་་་་་་་བའི་ངོ་བོ་ཅན་ཡིན་པའི་ཕྱིར་རོ། །སོགས་པ་ཀུན་འབྱུང་བདེན་པའི་ཆོས་དོན་དམ་པར་རང་འབྲས་ཕུང་པོ་ལྔ་སྐྱེ་བའི་གནས་མེད་པ་དང་དོན་དམ་པར་ནམ་མཁའ་ལྟར་སྐྱེ་འགག་མེད་པའི་རྣམ་བརྡ་ཀུན་འབྱུང་བདེན་པའི་་་་་་ཆོས་རྒྱུ་དང་། ཀུན་འབྱུང་བའི་རང་བཞིན་ཡིན་ཏེ། རྒྱུ་དང་ཀུན་འབྱུང་བའི་ཆོས་རྣམས་ནི་དེ་ཁོ་ནར་གནས་དང་སྐྱེ་འགག་དང་བྲལ་བ་ནམ་མཁའ་དང་འདྲ་བའི་ཕྱིར། ཀུན་འབྱུང་བདེན་པའི་ཆོས་དོན་དམ་པར་ཡིད་ཀྱི་

༄༅། །བརྗོད་པ་རྟོག་དཔྱོད་མེད་པ་དང་། དོན་དམ་པར་ཡང་སྲིད་འབྱུང་བའི་རྐྱེན་མིང་བཞིའི་ཕུང་པོ་མེད་པའི་རྣམ་པ་དེ་ཀུན་འབྱུང་བདེན་པའི་ཆོས་རབ་སྐྱེ་དང་རྐྱེན་གྱི་རང་བཞིན་ཡིན་ཏེ། རབ་སྐྱེ་དང་རྐྱེན་གྱི་་་ཆོས་རྣམས་ནི་དེ་ཁོ་ནར་བརྗོད་པ་དང་མིང་དང་བྲལ་བའི་ངོ་བོ་ཅན་ཡིན་པའི་ཕྱིར། མིང་བཞིའི་ཕུང་པོ་རྐྱེན་གྱི་རྣམ་པར་འཇོག་པའི་རྒྱུ་མཚན་ནི། གཙོ་བོར་ཚོར་བ་ཉམས་སུ་མྱོང་བ་ནི་ཡང་སྲིད་འབྱུང་བའི་རྐྱེན་ཡིན་པའི་ཕྱིར་ཏེ། ཚོར་བ་ལས་སྲེད་པ། སྲེད་པ་ལས་སྲིད་པ་འབྱུང་བའི་ཕྱིར། འགོག་བདེན་གྱི་ཆོས་འགྲོ་བ་སྟེ་སོང་ནས་ཐོབ་བྱར་མེད་པ་དང་། སྔོན་པོ་ལ་སོགས་པའི་རྣམ་པའི་སྒོ་ནས་བློས་མི་འཕྲོག་ཅིང་གཟུང་དུ་མེད་པ་དང་་།་ དོན་དམ་པར་དྲི་མ་མི་ཟད་པ་དང་། དོན་དམ་པར་རྟག་པའི་གནས་སུ་སྐྱེ་བ་མེད་པའི་རྣམ་པ་དེ་འགོག་བདེན་གྱི་ཆོས་འགོག་པ་དང་། ཞི་བ་དང་། གྱ་ནོམ་དང་། ངེས་འབྱུང་གི་རང་བཞིན་ཡིན་ཏེ།འགོག་བདེན་གྱི་ཆོས་རྣམས་ནི་དེ་ཁོ་ནར་འགྲོ་བ་དང་། འཕྲོག་པ་དང་། ཟད་པ་དང་། སྐྱེ་བ་དང་བྲལ་བའི་ངོ་བོ་ཅན་ཡིན་པའི་ཕྱིར། འགོག་བདེན་གྱི་ཆོས་སོང་ནས་ཐོབ་བྱར་མེད་པ་དང་། སྔོན་པོ་ལ་སོགས་་་་་པའི་རྣམ་པའི་སྒོ་ནས་བློས་གཟུང་དུ་མེད་པའི་རྣམ་པ་དེ་ཆོས་ཅན། འགོག་བདེན་གྱི་རྣམ་པ་ཡིན་ཏེ། དེའི་ཁྱད་པར་གྱི་ཆོས་ཡིན་པའི་ཕྱིར། གཉིས་པ་ལམ་བདེན་གྱི་རྣམ་པ་བཅོ་ལྔ་ལ། བསྟན། བཤད།

བསྡུ་གསུམ་ལས། དང་པོ་ནི། ལམ་བདེན་གྱི་རྣམ་པ་དབྱེ་གཞི། དབྱེ་ངོ་ལམ་རྣམ་པ་གསུམ་མོ། །གསུམ་པོ་གང་ཞེ་ན། ཉོན་སྒྲིབ་ཀྱི་གཉེན་པོར་ཟག་པ་མེད་པའི་ལམ་གཅིག་དང་། ཤེས་སྒྲིབ་ཀྱི་གཉེན་པོར་་སྒོམ་ལམ་ཟག་བཅས་དང་མཐོང་ལམ་ཟག་མེད་དང་གཉིས་བསྟན་པ་ཡིན་པས་སོ། །གཞི་ཤེས་ཀྱི་རྣམ་པ་སྟོན་པ་ན་ཤེས་སྒྲིབ་ཀྱི་གཉེན་པོ་སྟོན་པ་མི་འཐད་དེ། ཉན་ཐོས་ལ་ཤེས་སྒྲིབ་ཀྱི་གཉེན་པོ་མེད་པའི་ཕྱིར་ཟེར་ན།སྐྱོན་མེད་དེ། ཐམས་ཅད་ཤེས་པ་ཉིད་ཀྱིས་ཉན་ཐོས་ཀྱི་མངོན་རྟོགས་བསྡུས་པ་མ་ཟད་རང་སངས་རྒྱས་རྣམས་ཀྱི་མངོན་རྟོགས་ཀྱང་བསྡུས་པའི་ཕྱིར་རང་སངས་རྒྱས་དེ་དག་གི་ཤེས་སྒྲིབ་གཟུང་རྟོག་གི་གཉེན་པོ་ཉིད་དུ།རང་སངས་རྒྱས་ཀྱི་སྒོམ་ལམ་ཟག་བཅས་མཐོང་ལམ་ཟག་མེད་གཉིས་བསྟན་པ་ཡིན་པས་སོ། །དེ་ལ་ལམ་དང་པོ་ཉན་ཐོས་དང་རང་སངས་རྒྱས་ཀྱི་རིགས་ཅན་ཐེག་འབྲིང་པའི་རྒྱད་ལ་གཙོ་ཆེ། བྱང་སེམས་ཀྱི་རྒྱུད་་་་་་་ལའང་ཡོད། ལམ་གཉིས་པ་དང་གསུམ་པ་ཐེག་འབྲིང་པའི་རྒྱུད་ལ་གཙོ་ཆེ། བྱང་སེམས་ཀྱི་རྒྱུད་ལའང་ཡོད་དེ། དེ་ལ་ཐམས་ཅད་ཤེས་པ་ཉིད་ཀྱི་རྣམ་པ་ནི་ཉན་ཐོས་དང་བྱརྔོ་ཆུབ་སེམས་དཔའི་བྱེ་བྲག་གིས་གོ་རིམ་་་་བཞིན་དུ། ཟག་པ་མེད་པ་དང་བཅས་པ་དག་ཀྱང་ཡིན་ཞེས་གསུངས་པའི་ཕྱིར་རོ། །ཟག་བཅས་ཟག་མེད་ཀྱི་ཁྱད་པར་ནི། རྗེས་ཐོབ་ལ་ཀུན་རྫོབ་སྣ་ཚོགས་པའི་རྣམ་པ་སྣང་བས་ཟག་བཅས། མཉམ་གཞག་ལ་དེ་་

༄༅། །མི་སྣང་བས་ཟག་མེད་དུ་བཞག་གོ །ཉོན་སྒྲིབ་ཀྱི་གཉེན་པོ་ལ་གཉིས་སུ་མི་འབྱེད་པར་ཤེས་སྒྲིབ་ཀྱི་གཉེན་པོ་ལ་ཟག་བཅས་ཟག་མེད་གཉིས་སུ་འབྱེད་པ་ནི། ཉོན་སྒྲིབ་པས་ཤེས་སྒྲིབ་སྤང་དཀའ་བའི་རྒྱུ་་མཚན་གྱིས་སོ། །ངག་དོན་ནི། ལམ་བདེན་གྱི་རྣམ་པ་ཆོས་ཅན། གསུམ་ཡོད་དེ། ཟག་བཅས་གཅིག་དང་ཟག་མེད་གཉིས་ཡོད་པས་སོ། ཁྲིགས་བྱ་ཆོས་ཅན། གཞི་ཤེས་ཀྱི་རྣམ་པ་སྟོན་པ་ན་ཤེས་སྒྲིབ་ཀྱི་་་་་་་གཉེན་པོ་བསྟན་པ་ལ་སྐྱོན་མེད་དེ། ཐམས་ཅད་ཤེས་པ་ཉིད་ཀྱིས་རང་སངས་རྒྱས་རྣམས་ཀྱི་མངོན་རྟོགས་བསྡུས་པའི་ཕྱིར། གཉིས་པ་ལ་གསུམ་ལས། ཉོན་སྒྲིབ་ཀྱི་གཉེན་པོ་ལམ་ཟག་མེད་ནི། ལམ་བདེན་གྱི་་་་་་་རྣམ་པ་ལ་ལམ་གསུམ་ཡོད་པ་དེ་ལ་དེའི་ནང་ནས། ལམ་དང་པོའི་རྣམ་པ་སྟོན་པ་ལ། ལམ་བདེན་གྱི་ཆོས་དེ་ཁོ་ནར་མྱང་འདས་སུ་འཁྲིད་པར་བྱེད་པ་པོ་མེད་པ་དང་། དེ་ཁོ་ནར་སྟོང་ཉིད་ཤེས་པ་པོ་མེད་པ་དང་།སེམས་ཕྱིན་ཅི་ལོག་ནས་མ་ལོག་པར་འཕོ་བ་མེད་པ་དང་། དེ་ཁོ་ནར་ཉོན་མོངས་པ་དང་འདུལ་བ་མེད་པའི་རྣམ་པ་དེ་རྣམས། གོ་རིམ་བཞིན་དུ་ལམ་བདེན་གྱི་ཆོས་ལམ་དང་། སོགས་པ་རིགས་པ་དང་། སྒྲུབ་པ་་་་དང་་།་ ངེས་འབྱིན་གྱི་མཚན་ཉིད་དེ་རང་བཞིན་ཡིན་ཏེ། ལམ་བདེན་གྱི་ཆོས་རྣམས་ནི་དེ་ཁོ་ནར་བྱེད་པ་དང་། ཤེས་པ་དང་། འཕོ་བ་དང་། འདུལ་བ་དང་བྲལ་བའི་ངོ་བོ་ཅན་ཡིན་པའི་ཕྱིར། བྱང་སེམས་་་་་་་

ཆེན་པོ་རྣམས་ནི་དེ་ཁོ་ནར་བྱེད་པོ་མེད་པ་ལ་སོགས་པའི་རྣམ་པའི་སྒོ་ནས་ལམ་བདེན་གྱི་ཆོས་ལམ་ལ་སོགས་པ་ལ་དམིགས་ཏེ་བསྒོམ་མོ། །དགོས་པ་ཉོན་སྒྲིབ་མ་ལུས་པ་སྤང་བའི་ཕྱིར་དུའོ། །ཇི་ལྟར་ན་གཞན་དོན་དུ་་་རྣམ་མཁྱེན་ཡིད་ལ་བྱེད་པས་ཅིར་ཡང་རྣམ་པར་མི་རྟོག་པར་རྩེ་གཅིག་ཏུ་གནས་པའི་ཚུལ་གྱིས་སོ། །ཉན་ཐོས་སློབ་པ་རྣམས་ཀྱིས་རྣམ་པ་དེའི་སྒོ་ནས་དེ་འ་་དམིགས་ཏེ་ཉོན་མོངས་མ་ལུས་པར་སྤང་བའི་ཕྱིར་དུ་རང་དོན་དུ་་་མྱང་འདས་ཡིད་ལ་བྱེད་པས་ཅིར་ཡང་རྣམ་པར་མི་རྟོག་པར་རྩེ་གཅིག་ཏུ་གནས་པའི་ཚུལ་གྱིས་སྒོམ་མོ། །གཉིས་པ་ཤེས་སྒྲིབ་ཀྱི་གཉེན་པོ་ལམ་ཟག་བཅས་ལ་རྣམ་པ་ལྔ་སྟེ། བྱང་སེམས་ཆེན་པོ་རྣམས་ནི་རྨི་ལམ་ལྟར་་་་་་རང་བཞིན་གྱིས་ངོ་བོ་ཉིད་མེད་པ་དང་། སྒྲ་བརྙན་ལྟར་རང་བཞིན་གྱིས་མ་སྐྱེས་པ་དང་། མིག་གཡོར་ལྟར་རང་བཞིན་གྱིས་མ་འགག་པ་དང་། སྨིག་ལྟར་གཟོད་མ་ནས་ཞི་བ་དང་། སྒྱུ་མ་ལྟར་རང་བཞིན་གྱིས་མྱ་་་་་ངན་ལས་འདས་པ་སྟེ་རང་བཞིན་གྱིས་རྣམ་པར་དག་པའི་རྣམ་པའི་སྒོ་ནས། ཆོས་ཐམས་ཅད་ལ་དམིགས་ཏེ། དགོས་པ་ཤེས་སྒྲིབ་གཟུང་འཛིན་གྱི་རྟོག་པ་བག་ཆགས་དང་བཅས་པའི་གཉེན་པོར། ཚུལ་གཞན་དོན་དུ་རྣམ་མཁྱེན་ཡིད་ལ་བྱེད་པས། ཅིར་ཡང་རྣམ་པར་མི་རྟོག་པར་རྩེ་གཅིག་ཏུ་གནས་པའི་ཚུལ་གྱིས་སྒོམ་མོ། །རང་སངས་རྒྱས་ཀྱི་རིགས་ཅན་ཐེག་འབྲིང་པ་རྣམས་ནི་རྣམ་པ་དེའི་སྒོ་ནས་དེ་ལ་དམིགས་ཏེ། ཤེས་སྒྲིབ་་་་་་

༄ཚོ། །གཟུང་རྟོག་གི་གཉེན་པོར། རང་དོན་དུ་མྱང་འདས་ཡིད་ལ་བྱེད་པས་ཅིར་ཡང་མི་རྟོག་པར་རྩེ་གཅིག་ཏུ་གནས་པའི་ཚུལ་གྱིས་སྒོམ་མོ། །ངག་དོན། ས་དང་པོའི་བར་ཆད་མེད་ལམ་ཆོས་ཅན། རང་གི་སྤང་བྱ་ཤེས་སྒྲིབ་ཀྱི་གཉེན་པོ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་རྨི་ལམ་ལྟར་རང་བཞིན་གྱིས་ངོ་བོ་ཉིད་མེད་པར་རྟོགས་པའི་རྣམ་པའི་སྒོ་ནས་ཆོས་ཅན་ཐམས་ཅད་ལ་དམིགས་ཏེ་ཅིར་ཡང་མི་རྟོག་་་་་་་པར་རྩེ་གཅིག་ཏུ་གནས་པའི་ཚུལ་གྱིས་སྒོམ་པའི་བར་ཆད་མེད་ལམ་ཡིན་པའི་ཕྱིར། དེས་རིགས་འགྲེའོ། །གསུམ་པ་ཤེས་སྒྲིབ་ཀྱི་གཉེན་པོ་ལམ་ཟག་མེད་རྣམ་པ་དྲུག་སྟེ། བྱང་སེམས་ཆེན་པོ་རྣམས་ནི་དེ་ཁོ་ནར་ཉོན་མོངས་པ་མེད་པ་དང་རྣམ་པར་བྱང་བ་མེད་པ་དང་། གོས་པ་མེད་པ་དང་། སྤྲོས་པ་མེད་པ་དང་། དེ་ཁོ་ནར་གཟུགས་ནས་བྱང་ཆུབ་ཀྱི་བར་བརློམ་བྱར་མེད་པ་དང་། ཆོས་དབྱིངས་མི་གཡོ་བར་རྟོགས་པའི་རྣམ་པའི་སྒོ་ནས་དགེ་བ་ལ་སོགས་པའི་ཆོས་ཅན་ཐམས་ཅད་ལ་དམིགས་ཏེ། དགོས་པ་རིམ་པ་བཞིན་དུ་ཤེས་སྒྲིབ་ཉོན་མོངས་པ་བདེན་འཛིན་གྱི་རྟོག་པ་དང་། ཤེས་སྒྲིབ་རྣམ་བྱང་དང་། ཉོན་མོངས་པའི་བག་ཆགས་དང་།གཟུགས་ལ་སོགས་པའི་སྤྲོས་པ་དང་། རང་གི་རྟོགས་པ་དང་། ཆོས་དབྱིངས་ཉམས་པར་བདེན་འཛིན་གྱི་རྟོག་པའི་གཉེན་པོར། ཚུལ་གཞན་དོན་དུ་མན་འདྲ། ངག་དོན་ནི། བྱང་སེམས་མཐོང་ལམ་པའི་རྒྱུད་ཀྱི་་

བར་ཆད་མེད་ལམ་ཆོས་ཅན། རང་གི་སྤང་བྱ་ཤེས་སྒྲིབ་ཀྱི་རྣམ་བྱང་བདེན་འཛིན་གྱི་རྟོག་པའི་གཉེན་པོ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་དེ་ཁོ་ནར་རྣམ་བྱང་མེད་པར་མངོན་སུམ་དུ་རྟོགས་པའི་རྣམ་་་་་པའི་སྒོ་ནས་ཆོས་ཅན་ཐམས་ཅད་ལ་དམིགས་ཏེ་མན་འདྲའོ། །དེས་གཞན་རྣམས་ཀྱང་རིགས་འགྲེའོ། །འདིའི་གཉེན་པོ་དྲུག་ནི། སྤང་བྱ་དྲུག་པོ་གཉེན་པོ་རེ་རེས་སྤང་བྱ་རེ་རེ་སྤོང་བས་ན། འདིའི་སྤང་གཉེན་སོ་་་་་སོར་ངེས་པའོ། །གསུམ་པ་ནི། ཤེས་བྱ་ཆོས་ཅན། ལམ་བདེན་ལ་རྣམ་པ་བཅོ་ལྔ་ཡོད་དེ། ལམ་དང་པོ་ལ་རྣམ་པ་བཞི། གཉིས་པ་ལ་ལྔ། གསུམ་པ་ལ་དྲུག་ཡོད་པ་དེ་ལྟར་ན་སྟེ་དེའི་ཕྱིར་རོ། །གསུམ་པ་་་་མཇུག་བསྡུ་བ་ནི། ཤེས་བྱ་ཆོས་ཅན། སྤྱིར་གཅིག་ཏུ་བསྡམས་ནས་བགྲངས་ན་ཐམས་ཅད་ཤེས་པ་ཉིད་ཀྱི་རྣམ་པ་ཉི་ཤུ་རྩ་བདུན་ཡོད་དེ། གཞི་ཤེས་ལ་བདེན་པ་དང་པོ་གསུམ་གྱི་རྣམ་པ་བཅུ་གཉིས། ལམ་བདེན་་་གྱི་རྣམ་པ་བཅོ་ལྔ་ཡོད་པའི་ཕྱིར། གཉིས་པ་ལམ་ཤེས་ཀྱི་རྣམ་པ་ལ། གསུམ་ལས་མདོར་བསྟན་ནི། རྒྱུ་དང་ལམ་དང་སྡུག་བསྔལ་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི།ཤེས་བྱ་ཆོས་ཅན། གཞི་ཤེས་ཀྱི་རྣམ་པ་བཤད་ནས་དེའི་འོག་ཏུ་ལམ་ཤེས་ཀྱི་རྣམ་པ་བཤད་པ་ལ་རྒྱུ་མཚན་ཅེསད་དེ། གཞིའི་གནས་ལུགས་ཤེས་ནས་ལམ་ཉམས་སུ་ལེན་དགོས་པའི་ཕྱིར། ཚིག་དོན་འབྱེད་པ་ནི།

༄༅། །ཡུམ་འདི་ནི་འདོད་ཆགས་དང་བྲལ་བའི་ཕ་རོལ་ཏུ་ཕྱིན་པའོ་ནས། དངོས་པོ་མེད་པའི་ངོ་བོ་ཉིད་སྟོང་པ་ཉིད་དམིགས་སུ་མེད་པའི་ཕྱིར་རོ་ཞེས་པའི་བར་གྱི་མདོ་ཆོས་ཅན། ལམ་ཤེས་ཀྱི་རྣམ་པ་རྒྱས་པར་་་བསྟན་པ་ཡིན་ཏེ། འདོད་ཆགས་དང་བྲལ་བའི་རྣམ་པ་ནས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་རྣམ་པའི་བར་སོ་དྲུག་པོ་དེ་དག་རྒྱུ་ཀུན་འབྱུང་བདེན་པ་ལ་བརྒྱད་དང་། ལམ་གྱི་བདེན་པ་ལ་བདུན་དང་། སྡུག་་བསྔལ་བདེན་པ་ལ་ལྔ་དང་། འགོག་བདེན་ལ་བཅུ་དྲུག་ཏུ་བསྒྲགས་པའི་ཕྱིར། ཡང་བསྒྲགས་པས་ཏེ་ཁོང་དུ་ཆུད་པར་བྱའོ། །གང་ན། འདོད་ཆགས་དང་བྲལ་བའི་རྣམ་པ་ནས་དངོས་པོ་མེད་པའི་ངོ་བོ་ཉིད་སྟོང་པ་་་ཉིད་ཀྱི་རྣམ་པའི་བར་རྣམ་པ་སོ་དྲུག་པོ་དེ་དག་རྒྱུ་ཀུན་འབྱུང་བདེན་པ་ལ་བརྒྱད། ལམ་བདེན་ལ་བདུན་དང་། སྡུག་བསྔལ་བདེན་པ་ལ་ལྔ་དང་། འགོག་བདེན་ལ་བཅུ་དྲུག་ཏུ་གདུལ་བྱ་རྗེས་འཇུག་རྣམས་ཀྱིས་སོ། །གཞན་ནས་བསྟན་པའི་བདེན་བཞིའི་གོ་རིམ་དང་མི་མཐུན་པའི་ཕྱིར། འདིར་བསྟན་གྱི་བདེན་བཞིའི་གོ་རིམ་དེ་གོ་རིམ་སྐྱོན་ཅན་དུ་འགྱུར་རོ་ཞེ་ན། བྱམས་མགོན་ཆོས་ཅན། འདིར་བསྟན་གྱི་བདེན་བཞིའི་གོ་རིམ་དེ་་་གཞན་ནས་བསྟན་པའི་བདེན་བཞིའི་གོ་རིམ་དང་མི་མཐུན་ན་གོ་རིམ་སྐྱོན་ཅན་ཡིན་མི་དགོས་ཏེ། འདིར་བདེན་པ་བཞི་པོ་དེ་དོན་གྱི་རིམ་པའི་སྒོ་ནས་བསྟན་པའི་ཕྱིར་ཏེ། ཀུན་ནས་ཉོན་མོངས་ཀྱི་ཕྱོགས་ལ་བརྟེན་ནས་་་

དུནེ་འབྱུང་བདེན་པ་རྒྱུ། སྡུག་བསྔལ་བདེན་པ་འབྲས་བུ། ཅིག་སྒོ།ས་རྣམ་བྱང་གི་ཕྱོགས་ལ་བརྟེན་ནས་ལམ་བདེན་རྒྱུ། འགོག་བདེན་འབྲས་བུ་ཡིན་པར་བསྟན་པའི་ཕྱིར། གཉིས་པ་ལ་བཞི་ལས། སྤང་བྱ་ཀུན་་འབྱུང་བདེན་པའི་རྣམ་པ་ལ་ཕྱེ་སྟེ་བཤད། བསྡུས་ཏེ་བསྟན་པ་གཉིས། དང་པོ་ལ་བཞི་ལས། རྒྱུའི་རྣམ་པ་ནི། བྱང་སེམས་ཆེན་པོ་རྣམས་ཡིན་ལུགས་ལ་འདོད་ཆབ།་ས་དང་བྲལ་བ་དང་མི་གནས་པ་དང་། ཞི་བར་རྟོགས་པའི་རྣམ་པའི་སྒོ་ནས་ཀུན་འབྱུང་བདེན་པའི་རྣམ་པ་རྒྱུ་ལ་དམིགས་ཏེ་སྒོམ་མོ། །དགོས་པ་རྒྱུའི་ཆོས་རང་དོན་དུ་འདོད་ཡོན་ལྔ་དོན་དུ་གཉེར་བའི་འདུན་པ་དང་། འདོད་ཡོན་ལྔ་ལ་མངོན་པར་ཞེན་པའི་འདོད་་་་་་་ཆགས་དང་། ཡང་སྲིད་ལ་མངོན་པར་དགའ་བའི་སྲེད་པའི་གཉེན་པོར་ཚུལ་གཞན་དོན་དུ་རྣམ་མཁྱེན་ཡིད་ལ་བྱེད་པས་ཅིར་ཡང་མི་རྟོག་པར་རྩེ་གཅིག་ཏུ་གནས་པའི་ཚུལ་གྱིས་སོ། །ངག་དོན། བྱང་སེམས་མཐོང་་་་་་་ལམ་པའི་བར་ཆད་མེད་ལམ་ཆོས་ཅན། རང་གི་སྤང་བྱ་འདོད་ཡོན་ལྔ་དོན་དུ་གཉེར་བའི་འདུན་པའི་གཉེན་པོ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་ཡིན་ལུགས་ལ་འདོད་ཆགས་དང་བྲལ་བའི་རྣམ་པ་་་་་་་མངོན་སུམ་དུ་རྟོགས་པའི་བར་ཆད་མེད་ལམ་ཡིན་པའི་ཕྱིར། རང་དོན་དུ་འདོན་ཡོན་ལྔ་དོན་དུ་གཉེར་བའི་འདུན་པ་ཆོས་ཅན། རྒྱུ་ཡིན་ཏེ། རང་འབྲས་སྡུག་བསྔལ་སྐྱེད་བྱེད་ཡིན་པའི་ཕྱིར། དེས་རིགས་འགྲེའོ། །

༄ཚོ། །གཉིས་པ་ཀུན་འབྱུང་གི་རྣམ་པ་ནི། །བྱང་སེམས་ཆེན་པོ་རྣམས་ཡིན་ལུགས་ལ་འདོད་ཆགས་དང་ཞེ་སྡང་དང་གཏི་མུག་མེད་པར་རྟོགས་པའི་རྣམ་པའི་སྒོ་ནས་ཀུན་འབྱུང་བདེན་པའི་རྣམ་པ་ཀུན་འབྱུང་བ་ལ་་་་་དམིགས་ཏེ་སྒོམ་མོ། །དགོས་པ་ཀུན་འབྱུང་གི་ཆོས་འདོད་ཆགས་དང་ཞེ་སྡང་དང་གཏི་མུག་གི་གཉེན་པོར། ཚུལ་འདྲ། ངག་དོན། བྱང་སེམས་མཐོང་ལམ་པའི་རྒྱུད་ཀྱི་བར་ཆད་མེད་ལམ་ཆོས་ཅན། རང་གི་སྤང་བྱ་འདོད་ཆགས་བདེན་འཛིན་གྱི་གཉེན་པོ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་ཡིན་ལུགས་ལ་འདོད་ཆགས་མེད་པའི་རྣམ་པ་མངོན་སུམ་དུ་རྟོགས་པའི་བར་ཆད་མེད་ལམ་ཡིན་པའི་ཕྱིར། དུག་གསུམ་་་་་་ཆོས་ཅན། ཀུན་འབྱུང་ཡིན་ཏེ། རང་འབྲས་སྡུག་བསྔལ་མ་ལུས་པར་སྐྱེད་བྱེད་ཡིན་པའི་ཕྱིར། གསུམ་པ་རབ་སྐྱེ་དང་། བཞི་པ་རྐྱེན་གྱི་རྣམ་པ་ནི། བྱང་སེམས་ཆེན་པོ་རྣམས་ཡིན་ལུགས་ལ་ཀུན་ནས་ཉོན་མོངས་པའི་ཕྱོགས་མེད་པར་རྟོགས་པའི་རྣམ་པའི་སྒོ་ནས་ཀུན་འབྱུང་བདེན་པའི་རྣམ་པ་རབ་སྐྱེ་དང་། ཡིན་ལུགས་ལ་སེམས་ཅན་མེད་པར་རྟོགས་པའི་རྣམ་པའི་སྒོ་ནས་ཀུན་འབྱུང་བདེན་པའི་རྣམ་པ་རྐྱེན་ལ་དམིགས་ཏེ་སྒོམ་མོ། །དགོས་པར་རབ་སྐྱེའི་ཆོས་ཀུན་ཏུ་རྟོག་པ་དང་རྐྱེན་གྱི་ཆོས་སེམས་ཅན་དུ་མངོན་པར་ཞེན་པའི་གཉེན་པོར་རོ། །ཚུལ་འདྲ། བྱང་སེམས་མཐོང་ལམ་པའི་རྒྱུད་ཀྱི་བར་ཆད་མེད་ལམ་ཆོས་ཅན། རང་གི་སྤང་བྱ་ཀུན་ཏུ་་་་་་

རྟོགཔདངསེམསཅནདུམཛེནཔརཞེནཔའི་གཉེན་པོ་ཡིན་ཏེ གེཞན་དོན་དུ་རྣམ་མཁྱེན་ཡིད་ལ་བྱེད་པས་ཡིན་ལུགས་ལ་ཀུན་ནས་ཉོན་མོངས་པའི་ཕྱོགས་མེད་པ་དང་། ཡིན་ལུགས་ལ་སེམས་ཅན་མེད་པའི་རྣམ་པ་་་མངོན་སུམ་དུ་རྟོགས་པའི་བར་ཆད་མེད་ལམ་ཡིན་པའི་ཕྱིར། ཡང་དག་པ་མ་ཡིན་པའི་ཀུན་ཏུ་རྟོག་པ་ཆོས་ཅན། རབ་སྐྱེ་ཡིན་ཏེ། རང་འབྲས་སྡུག་བསྔལ་དྲག་ཏུ་སྐྱེད་བྱེད་ཡིན་པའི་ཕྱིར། སེམས་ཅན་དུ་མངོམ་་་་་་་པར་ཞེན་པའི་འཇིག་ལྟ་ཆོས་ཅན། རྐྱེན་ཡིན་ཏེ། རང་འབྲས་ཉེས་པ་ཐམས་ཅད་འབྱུང་བའི་ཕྱིར། གཉིས་པ་ནི། ཤེས་བྱ་ཆོས་ཅན། རྒྱུ་ཀུན་འབྱུང་བདེན་པའི་རྣམ་པ་བརྒྱད་ཡོད་པ་ཡིན་ཏེ། རྒྱུའི་རྣམ་པ་་་་་་་འདུན་པ་ལ་སོགས་པ་གསུམ། ཀུན་འབྱུང་བའི་རྣམ་པ་འདོད་ཆགས་ལ་སོགས་པ་གསུམ། རབ་སྐྱེའི་རྣམ་པ་ཀུན་ཏུ་རྟོག་པ་གཅིག །རྐྱེན་གྱི་རྣམ་པ་གཅིག་ཡོད་པ་དེ་ལྟར་ན་སྟེ་དེའི་ཕྱིར། ཆོས་ཅན། ཀུན་འབྱུང་་བདེན་པའི་ཡུལ་ཅན། ལམ་ཤེས་ཀྱི་རྣམ་པ་བརྒྱད་ཡོད་པ་ཡིན་ཏེ། རང་དོན་དུ་འདོད་ཡོན་ལྔ་དོན་དུ་གཉེར་བའི་འདུན་པ་ལ་སོགས་པའི་གཉེན་པོར་གྱུར་པ་གསུམ། དུག་གསུམ་གྱི་གཉེན་པོར་གྱུར་པ་གསུམ་དང་།ཡང་དག་པ་མ་ཡིན་པ་སྟོག་པའི་གཉེན་པོར་གྱུར་པ་གཅིག་དང་། སེམས་ཅན་དུ་མངོན་པར་ཞེན་པའི་གཉེན་པོར་གྱུར་པ་གཅིག་ཡོད་པའི་ཕྱིར། གཉིས་པ་ལམ་བདེན་གྱི་རྣམ་པ་ལ་ཕྱེ་སྟེ་བཤད། བསྡུས་ཏེ་བསྟན་པ་་་་་

༄༅། །གཉིས་།་ དང་པོ་ནི། ཐེག་ཆེན་གྱི་ལམ་བདེན་གྱི་ཆོས་ལམ་ནི། སེམས་ཅན་ཚད་མེད་པ་ཐམས་ཅད་ལ་བྱང་ཆུབ་ཏུ་བགྲོད་པའི་གོ་སྐབས་འབྱེད་པར་བྱེད་དོ། །ཇི་ལྟར་འབྱེད་ན། འཁོར་འདས་ཀྱི་་མཐའ་གཉིས་ལ་མི་གནས་པའི་ཚུལ་གྱིས་སོ། །དེས་ན་ཐེག་ཆེན་མཐོང་ལམ་པའི་ཡེ་ཤེས་ཆོས་ཅན། ཐེག་ཆེན་གྱི་ལམ་ཡིན་ཏེ། འཁོར་འདས་ཀྱི་མཐའ་གཉིས་ལ་མི་གནས་པའི་སྒོ་ནས་སེམས་ཅན་ཚད་མེད་པ་་་་་་་རྫོགས་པའི་བྱང་ཆུབ་ཏུ་བགྲོད་པའི་གོ་སྐབས་འབྱེད་པར་བྱེད་པའི་རྟོགས་པ་ཡིན་པའི་ཕྱིར། ཐེག་ཆེན་གྱི་ལམ་བདེན་གྱི་ཆོས་རིགས་པའི་ངོ་བོ་ནི། ཆོས་ཐམས་ཅད་ཡིན་ལུགས་ལ་ཆོས་དབྱིངས་སུ་ཐ་མི་དད་པར་རྟོགས་་པའི་ཡེ་ཤེས་ཡིན་ནོ། །དེ་ཇི་ལྟར་རིགས་པ་ཡིན་ཞེ་ན། ཆོས་ཐམས་ཅད་ཡིན་ལུགས་ལ་ཆོས་དབྱིངས་སུ་ཐ་མི་དད་པར་རྟོགས་པའི་ཐེག་ཆེན་གྱི་ཡེ་ཤེས་ཆོས་ཅན། རིགས་པ་ཡིན་ཏེ། མཆོག་ཏུ་འཛིན་པ་མེད་པའི་་་སྒོ་ནས་ཆོས་དབྱིངས་མ་ལུས་པར་རྟོགས་པའི་ཡེ་ཤེས་ཡིན་པའི་ཕྱིར། ཐེག་ཆེན་གྱི་ལམ་བདེན་གྱི་ཆོས་སྒྲུབ་པའི་ངོ་བོ་ནི་ཅིར་ཡང་རྣམ་པར་མི་རྟོག་པའི་ཡེ་ཤེས་ཡིན་ནོ། །དེ་ཇི་ལྟར་སྒྲུབ་པ་ཡིན་ཞེ་ན། ཅིར་ཡང་རྣམ་་པར་མི་རྟོག་པའི་ཡེ་ཤེས་ཆོས་ཅན། སྒྲུབ་པ་ཡིན་ཏེ། དངོས་འཛིན་ཅན་གྱི་བློས་གཞལ་དུ་མེད་པའི་ཆོས་དབྱིངས་རྟོགས་པར་བྱེད་པའི་ཡེ་ཤེས་ཡིན་པའི་ཕྱིར། ཐེག་ཆེན་གྱི་ལམ་བདེན་གྱི་ཆོས་ངེས་འབྱིན་གྱི་ངོ་བོ་ནི་་་

དམན་མཆོག་གི་རྟོགས་པ་གང་ལ་ཡང་ནམ་མཁའ་ལྟར་ཆགས་པ་མེད་པའི་ཡེ་ཤེས་ཡིན་ནོ། །འདི་ལ་འཐད་པ་མདོ་ལས་མ་གསུངས་པའི་རྒྱུ་མཚན་ནི། གདུལ་བྱ་ཉེ་བ་ན་གནས་པའི་བསམ་པ་ལ་དགོངས་ནས་སོ། །ཤུགས་ལ་ཐོབ་པས་སྦྱོར་ན། དེ་ཇི་ལྟར་ངེས་འབྱིན་ཡིན་ན། དམན་མཆོག་གི་རྟོགས་པ་གང་ལ་ཡང་ནམ་མཁའ་ལྟར་ཆགས་པ་མེད་པའི་ཐེག་ཆེན་སློབ་པའི་ཡེ་ཤེས་ཆོས་ཅན། ངེས་འབྱིན་ཡིན་ཏེ། མངོན་ཞེན་མེད་པར་རྫོགས་པའི་བྱང་ཆུབ་ཏུ་བགྲོད་པར་བྱེད་པའི་ཡེ་ཤེས་ཡིན་པའི་ཕྱིར་རོ། །གཉིས་པ་ནི། ཤེས་བྱ་ཆོས་ཅན། ལམ་བདེན་གྱི་རྣམ་པ་བདུན་ཡོད་པ་ཡིན་ཏེ། ལམ་ལ་གཉིས་དང་། རིགས་པ་ལ་གཉིས་དང་།སྒྲུབ་པ་ལ་གཉིས་དང་། ངེས་འབྱིན་ལ་གཅིག་ཡོད་པ་དེའི་ཕྱིར་རོ། །བྱང་སེམས་ཆེན་པོ་རྣམས་ཚད་མེད་པ་ལ་སོགས་པའི་རྣམ་པ་བདུན་གྱི་སྒོ་ནས་ལམ་བདེན་གྱི་ཆོས་ལམ་རིགས་པ་སྒྲུབ་པ་ངེས་འབྱིན་ལ་དམིགས་ཏེ་་་་སྒོམ་མོ། །དགོས་པ་ལམ་ལ་སོགས་པ་ལ་བདེན་ཞེན་གྱི་སྒྲིབ་པའི་གཉེན་པོར་རོ། །ཚུལ་འདྲའོ། །གསུམ་པ་སྡག་བསྔལ་བདེན་པའི་རྣམ་པ་ནི། བྱང་སེམས་ཆེན་པོ་རྣམས་རང་གི་མཚན་ཉིད་མི་རྟག་པ་དང་།སྡུག་བསྔལ་དང་། སྟོང་པ་དང་། བདག་མེད་པའི་རྣམ་པའི་སྒོ་ནས་སྡུག་བསྔལ་བདེན་པ་ལ་དམིགས། སྤྱིའི་མ〉ན་ཉིད་ལྔ་པ་ཡང་དག་པར་མཚན་ཉིད་གང་ཡང་མེད་པར་རྟོགས་པའི་རྣམ་པའི་སྒོ་ནས་སྡུག་བསྔལ་་་་་་་

༄ཚོ། །བདེན་པའི་རྣམ་པ་མི་རྟག་སྡུག་བསྔལ་སྟོང་པ་བདག་མེད་ལ་དམིགས་ཏེ་སྒོམ་མོ། །དགོས་པ་སྡུག་བསྔལ་གྱི་བདེན་པ་དང་དེའི་རྣམ་པ་མི་རྟག་ལ་སོགས་ལ་བདེན་ཞེན་གྱི་སྒྲིབ་པའི་གཉེན་པོར་རོ། །ཚུལ་འདྲའོ་།་ །སྡུག་བསྔལ་བདེན་པའི་ཆོས་མི་རྟག་པ་ལ་སོགས་པའི་རྣམ་པ་བཞི་ཆོསཅན། རང་གི་མཚན་ཉིད་དུ་བཞག་པ་ལ་རྒྱུ་མཚན་ཡོད་དེ། གང་ཟག་གི་བདག་མེད་ཡིན་པའི་རྒྱུ་མཚན་གྱིས་དེར་བཞག་པའི་ཕྱིར། །སྡུག་བསྔལ་བདེན་པའི་ཆོས་ཡང་དག་པར་ན་མཚན་ཉིད་གང་ཡང་མེད་པའི་རྣམ་པ་ཆོས་ཅན། སྤྱིའི་མཚན་ཉིད་དུ་བཞག་པ་ལ་རྒྱུ་མཚན་ཡོད་དེ། ཀུན་ལ་ཁྱབ་པའི་ཆོས་ཀྱི་བདག་མེད་ཡིན་པའི་རྒྱུ་མཚན་གྱིས་དེར་་་་་་་བཞག་པའི་ཕྱིར། ཆོས་ཅན། སྡུག་བསྔལ་བདེན་པའི་རྣམ་པ་ཡིན་ཏེ། དེའི་ཁྱད་པར་གྱི་ཆོས་ཡིན་པའི་ཕྱིར། མདོར་ན། ཤེས་བྱ་ཆོས་ཅན། སྡུག་བསྔལ་བདེན་པའི་རྣམ་པར་ལྔ་ཡོད་པ་ཡིན་ཏེ། སྡུག་་་་་་་བསྔལ་གྱི་བདེན་པའི་ཆོས་རང་གི་མཚན་ཉིད་ཀྱི་རྣམ་པ་བཞི། སྤྱིའི་མཚན་ཉིད་ཀྱི་རྣམ་པ་གཅིག་ཡོད་པ་དེའི་ཕྱིར་རོ། །བཞི་པ་འགོག་བདེན་གྱི་རྣམ་པ་ལ་གཉིས་ལས། དང་པོ་ཕྱེ་སྟེ་བཤད་པ་ལ། དངོས་པོ་འགོག་པ་དང་། བཏགས་པ་འགོག་པ་དང་། བྱེད་པ་པོ་འགོག་པ་དང་། ཡུལ་དུ་འབྲུལ་པ་འགོག་པ་དང་། ངོ་བོ་ཉིད་འགོག་པ་དང་ལྔ་ལས། དང་པོ་ནི། བྱང་སེམས་ཆེན་པོ་རྣམས་ནི་མིག་སོགས་ནང་གི་དངོས་པོ་་་་་

དྲུག་དང་། — གཟུགས་སོགས་ཕྱིའི་དངོས་པོ་དྲུག་དང་། ཕྱི་ནང་གཉིས་གའི་སྐྱེ་མཆེད་ཀྱི་དངོས་པོ་རྣམས་ལ་བདེན་ཞེན་དགག་པའི་ཕྱིར་དུ། ནང་དང་། ཕྱི་དང་། ཕྱི་ནང་གཉིས་ཀ་སྟོང་པ་ཉིད་ཀྱི་རྣམ་པའི་སྒོ་ནས་་ནང་དང་། ཕྱི་དང་། ཕྱི་ནང་གཉིས་གའི་དངོས་པོ་རྣམས་ལ་དམིགས་ཏེ་སྒོམ་མོ། །ཚུལ་འདྲའོ། །བྱང་སེམས་མཐོང་ལམ་པའི་བར་ཆད་མེད་ལམ་ཆོས་ཅན། མིག་སོགས་ནང་གི་དངོས་པོ་ལ་བདེན་ཞེན་ཅི་་་་་་་རིགས་པ་སྤངས་པ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་ནང་སྟོང་པ་ཉིད་མངོན་སུམ་དུ་རྟོགས་ནས་སྒོམ་པའི་ཡེ་ཤེས་ཡིན་པའི་ཕྱིར། དེས་རིགས་འགྲེའོ། །མདོར་ན། མིག་སོགས་རང་བཞིན་གྱིས་་སྟོང་པ་རང་བཞིན་རྣམ་དག་དེ་རྣམས་ལ་ཞེན་པ་སྤངས་པ་གློ་བུར་རྣམ་དག་སྟེ། དེ་ལྟ་བུའི་དག་པ་གཉིས་ལྡན་གྱི་སྟོང་ཉིད་གསུམ་ནི་འགོག་བདེན་གྱི་ཆོས་འགོག་པའི་རྣམ་པའི་ངོ་བོ་ཡིན་ཏེ། མངོན་ཞེན་ཅི་རིགས་པ་་་་་་་འགག་པའི་དག་པ་གཉིས་ལྡན་གྱི་ཆོས་ཉིད་ཡིན་པའི་ཕྱིར། གཉིས་པ་ནི། བྱང་སེམས་ཆེན་པོ་རྣམས་ནི་མཐར་འཛིན་གྱིས་བཏགས་པའི་བདག་སྟོང་ཉིད་ལ་མངོན་ཞེན་དགག་པའི་ཕྱིར་དུ། སྟོང་པ་ཉིད་སྟོང་པ་ཉིད་ཀྱི་རྣམ་པའི་སྒོ་ནས་ཆོས་ཐམས་ཅད་རང་བཞིན་གྱིས་སྟོང་པ་ཉིད་ལ་དམིགས་ཏེ་སྒོམ་མོ། །དེ་བཞིན་དུ་མཐར་འཛིན་ཅན་གྱི་བཏགས་པའི་བདག་སྣོད་ཀྱི་འཇིག་རྟེན་དང་། དོན་དམ་པ་མྱང་འདས་དང་། འདུས་བྱས་་་་་་་

༄༅། །དང་་།་ འདུས་མ་བྱས་དང་། རྟག་ཆད་ཀྱི་མཐའ་དང་། ཐོག་མཐའ་མེད་པའི་འཁོར་བ་དང་། རྟོགས་པའི་ཆོས་དོར་བ་མེད་པ་ལ་མངོན་ཞེན་དགག་པའི་ཕྱིར་དུ་ཆེན་པོ་སྟོང་པ་ཉིད་དང་། དོན་དམ་པ་དང་། འདུས་བྱས་དང་། འདུས་མ་བྱས་དང་། མཐའ་ལས་འདས་པ་དང་། ཐོག་མ་དང་ཐ་མ་མེད་པ་དང་། དོར་བ་མེད་པ་སྟོང་པ་ཉིད་ཀྱི་རྣམ་པའི་སྒོ་ནས་སྣོད་ཀྱི་འཇིག་རྟེན་སོགས་ལ་དམིགས་ཏེ་སྒོམ་མོ། །ཚུལ་འདྲ། ཐེག་ཆེན་མཐོང་ལམ་པའི་རྒྱུད་ཀྱི་ཡེ་ཤེས་ཆོས་ཅན། བཏགས་པའི་བདག་ཆོས་ཐམས་ཅད་རང་བཞིན་གྱིས་སྟོང་པ་ཉིད་ལ་མངོན་ཞེན་ཅི་རིགས་པ་སྤངས་པ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་སྟོང་པ་ཉིད་སྟོང་པ་ཉིད་ཀྱི་རྣམ་པ་མངོན་སུམ་དུ་རྟོགས་ནས་སྒོམ་པའི་ཡེ་ཤེས་ཡིན་པའི་ཕྱིར། ཤེས་བྱ་ཆོས་ཅན། ཆོས་ཐམས་ཅད་རང་བཞིན་གྱིས་སྟོང་པ་ཉིད་དེ་དེ་ཁོ་ནར་རང་གི་ངོ་བོས་སྟོང་པ་ཡིན་ཏེ།བཏགས་པའི་བདག་ཆོས་ཐམས་ཅད་རང་བཞིན་གྱིས་སྟོང་པ་ཉིད་ལ་མངོན་ཞེན་དགག་བྱ་ཡིན་པས་སོ། །དེས་སྔ་ཕྱི་རིགས་འགྲེའོ། །མདོར་ན། སྟོང་ཉིད་སོགས་རང་བཞིན་གྱིས་སྟོང་པ་རང་བཞིན་རྣམ་དག །དེ་་་རྣམས་ལ་མངོན་ཞེན་སྤངས་པ་གློ་བུར་རྣམ་དག་སྟེ། དེ་ལྟ་བུའི་དག་པ་གཉིས་ལྡན་གྱི་སྟོང་ཉིད་བརྒྱད་ཆོས་ཅན། ཞི་བའི་རྣམ་པའི་ངོ་བོ་ཡིན་ཏེ། མངོན་ཞེན་ཅི་རིགས་པ་ཞི་བའི་དག་པ་གཉིས་ལྡན་གྱི་ཆོས་ཉིད་ཡིན་་་་

པའི་ཕྱིར། གསུམ་པ་ནི། བྱང་སེམས་ཆེན་པོ་རྣམས་ནི་དངོས་སྨྲ་བ་གཞན་གྱིས་ཀུན་ནས་བཏགས་པའི་སྟོང་ཉིད་བྱེད་པ་པོར་མངོན་པར་ཞེན་པ་དགག་པའི་ཕྱིར་དུ་རང་བཞིན་སྟོང་པ་ཉིད་ཀྱི་རྣམ་པའི་སྒོ་ནས་སྟོང་པ་ཉིད་ལ་དམིགས་ཏེ་སྒོམ་མོ། །ཚུལ་འདྲའོ། །མདོར་ན་སྟོང་པ་ཉིད་རང་བཞིན་གྱིས་སྟོང་པ་རང་བཞིན་རྣམ་དག །སྟོང་ཉིད་ལ་ཞེན་པ་སྤངས་པ་གློ་བུར་རྣམ་དག་སྟེ་དེ་ལྟ་བུའི་དག་པ་གཉིས་ལྡན་གྱི་རང་བཞིན་སྟོང་པ་ཉིད་་་་ཆོས་ཅན། གྱ་ནོམ་པའི་རྣམ་པའི་ངོ་བོ་ཡིན་ཏེ། སྡུག་བསྔལ་དང་མི་གཙང་བ་ཅི་རིགས་པས་དབེན་པའི་དག་པ་གཉིས་ལྡན་གྱི་ཆོས་ཉིད་ཡིན་པའི་ཕྱིར་རོ། །བཞི་པ་ནི། བྱང་སེམས་ཆེན་པོ་རྣམས་ནི་གཟུགས་་་་་་་སོགས་ཆོས་ཐམས་ཅད་བཏགས་པ་ཙམ་དང་། གཟུརྒེས་སུ་རུང་བ་སོགས་ཉིད་དུ་དང་། འདས་མ་འོངས་སོགས་དུས་སུ་འཁྲུལ་པ་ལ་མངོན་ཞེན་འགག་པའི་ཕྱིར་དུ། ཆོས་ཐམས་ཅད་སྟོང་པ་ཉིད་དང་། རང་གི་་་་་་་མཚན་ཉིད་སྟོང་པ་ཉིད་དང་། མི་དམིགས་པ་སྟོང་པ་ཉིད་ཀྱི་རྣམ་པའི་སྒོ་ནས་གཟུགས་སོགས་ཆོས་ཐམས་ཅད་དང་གཟུགས་སུ་རུང་བ་སོགས་དང་འདས་མ་འོངས་སོགས་ལ་དམིགས་ཏེ་སྒོམ་མོ། །ཚུལ་འདྲ། མདོར་་་ན་།་ གཟུགས་སོགས་རང་བཞིན་གྱིས་སྟོང་པ་རང་བཞིན་རྣམ་དག་དེ་རྣམས་ལ་ཞེན་པ་སྤངས་པ་གློ་བུར་རྣམ་དག་སྟེ་དེ་ལྟ་བུའི་དག་པ་གཉིས་ལྡན་གྱི་སྟོང་ཉིད་གསུམ་ཆོས་ཅན། ངེས་ང།ར་འབྱུང་བའི་རྣམ་པའི་ངོ་བོ་ཡིན་་་

༄༅། །ཏེ་།་ རྟག་པའི་གནས་སུ་གདོན་མི་ཟ་བར་འབྱུང་བའི་དག་པ་གཉིས་ལྡན་གྱི་ཆོས་ཉིད་ཡིན་པའི་ཕྱིར། ལྔ་པ་ནི། བྱང་སེམས་ཆེན་པོ་རྣམས་ནི་ཞེན་པ་བཅོ་ལྔ་བསལ་བའི་ངེས་འབྱུང་གི་ངོ་བོ་ཉིད་ལ་་་་་་་མངོན་ཞེན་དགག་པའི་ཕྱིར་དུ་དངོས་པོ་མེད་པའི་ངོ་བོ་ཉིད་ཀྱི་སྟོང་པ་ཉིད་ཀྱི་རྣམ་པའི་སྒོ་ནས་ཞེན་པ་བཅོ་ལྔ་བསལ་བའི་ངེས་འབྱུང་གི་ངོ་བོ་ལ་དམིགས་ཏེ་སྒོམ་མོ། །ཚུལ་འདྲའོ། །མདོར་ན། ངེས་འབྱུང་རང་བཞིན་གྱིས་སྟོང་པ་རང་བཞིན་རྣམ་དག །ངེས་འབྱུང་གི་ངོ་བོ་ལ་ཞེན་པ་སྤངས་པ་གློ་བུར་རྣམ་དག་སྟེ། དེ་ལྟ་བུའི་དག་པ་གཉིས་ལྡན་གྱི་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཆོས་ཅན། གང་ངེས་འབྱུང་གི་རྣམ་པ་ཡིན་་་་་ཏེ་།་ ཞེན་པ་བཅོ་ལྔ་བསལ་བའི་ངེས་འབྱུང་གི་ངོ་བོ་ལ་ཞེན་པའི་དྲི་མ་དག་པའི་དག་པ་གཉིས་ལྡན་གྱི་ཆོས་ཉིད་ཡིན་པའི་ཕྱིར། ཁོ་ནའི་དོན་ནི་གང་ངེས་འབྱུང་དང་ཇི་ལྟར་ངེས་འབྱུང་གཉིས་ཀྱི་ནང་ནས་གང་ངེས་འབྱུང་་་ཁོ་ན་ཞེན་པ་བཅོ་ལྔ་བསལ་བའི་ངེས་འབྱུང་གི་ངོ་བོ་ལ་ཞེན་པའི་དྲི་མས་དག་གོ །གང་ངེས་འབྱུང་ནི་འབྱུང་ས། ཇི་ལྟར་ངེས་འབྱུང་ནི་འབྱུང་བྱེད་དོ། །གཉིས་པ་ནི། ཤེས་བྱ་ཆོས་ཅན། འགོག་བདེན་གྱི་རྣམ་པ་་་བཅུ་དྲུག་ཡོད་པ་ཡིན་ཏེ། འགོག་པའི་རྣམ་པ་གསུམ། ཞི་བའི་རྣམ་པ་བརྒྱད། རྒྱ་ནོམ་གྱི་རྣམ་པ་གཅིག །ངེས་འབྱུང་གི་རྣམ་པ་བཞི་ཡོད་པ་དེའི་ཕྱིར་རོ། །གསུམ་པ་ནི། ཤེས་བྱ་ཆོས་ཅན། སྤྱིར་གཅིག་ཏུ་་

བསྡོམས་ནས་བགྲངས་ན་ལམ་ཤེས་ཀྱི་རྣམ་པ་སོ་དྲུག་ཡོད་པ་ཡིན་ཏེ། ཀུན་འབྱུང་བདེན་པའི་ཡུལ་ཅན་གྱི་ལམ་ཤེས་ཀྱི་རྣམ་པ་བརྒྱད། ལམ་བདེན་གྱི་བདུན། སྡུག་བསྔལ་བདེན་པའི་ལྔ། འགོག་བདེན་གྱི་ཡུལ་་་་ཅན་གྱི་ལམ་ཤེས་ཀྱི་རྣམ་པ་བཅུ་དྲུག་ཡོད་པའི་ཕྱིར་རོ། །གསུམ་པ་རྣམ་མཁྱེན་གྱི་རྣམ་པ་ལ་གསུམ་ལས། དང་པོ་མདོར་བསྟན་ནི། དྲན་པ་ཉེར་གཞག་ནས་བཟུང་སྟེ། །ཞེས་བྱ་བ་ལ་སོགས་པས་གསུངས་ཏེ།འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། ལམ་ཤེས་ཀྱི་རྣམ་པ་བསྟན་ནས། དེའི་འོག་ཏུ་རྣམ་མཁྱེན་གྱི་རྣམ་པ་བསྟན་པ་ལ་རྒྱུ་མཚན་ཡོད་དེ། ལམ་གྱི་གནས་ལུགས་ཤེས་ནས་རྣམ་མཁྱེན་གྱི་ཆེད་དུ་འབད་་་་་དགོས་པའི་ཕྱིར། ཚིག་དོན་འབྱེད་པ་ནི། སངས་རྒྱས་ཀྱི་ཐུགས་རྒྱུད་ཀྱི་ལུས་དྲན་པ་ཉེ་བར་གཞག་པ་ནས་བཟུང་སྟེ་སངས་རྒྱས་ཉིད་ཀྱི་རྣམ་པའི་མཐར་ཐུག་པ་རྣམས་ནི་བཞེད་པ་ཡིན་ནོ། །གང་གིས་ན། རྫོགས་་་་པའི་སངས་རྒྱས་ཀྱི་མཆོག་གི་སྤྲུལ་པའི་སྐུས་སོ། །ཇི་ལྟར་ན། རྫོགས་པའི་སངས་རྒྱས་ཀྱི་ཐུགས་རྒྱུད་ཀྱི་ལུས་དྲན་པ་ཉེ་བར་གཞག་པ་ནས་སངས་རྒྱས་ཀྱི་ཐུགས་རྒྱུད་ཀྱི་ཏིང་ངེ་འཛིན་འཕགས་པའི་ལམ་ཡན་ལག་གི་་་་་་་བར་སུམ་ཅུ་རྩ་བདུན་ནི་སློབ་མ་ཉན་ཐོས་ལ་ཡོད་པ་དང་མཐུན་པའི་རྣམ་མཁྱེན་གྱི་རྣམ་པ་དང་། རྫོགས་པའི་སངས་རྒྱས་ཀྱི་ཐུགས་རྒྱུད་ཀྱི་རྣམ་པར་ཐར་པའི་སྒོ་སྟོང་པ་ཉིད་ཀྱི་ཏིང་ངེ་འཛིན་ནས་རྫོགས་པའི་སངས་རྒྱས་ཀྱི་

༄༅། །ཐུགས་རྒྱུད་ཀྱི་ཡེ་ཤེས་ཀྱི་ཕར་ཕྱིན་གྱི་བར་སུམ་ཅུ་རྩ་བཞི་ནི་བྱང་ཆུབ་སེམས་དཔའ་ལ་ཡོད་པ་དང་མཐུན་པའི་རྣམ་མཁྱེན་གྱི་རྣམ་པ་དང་། གནས་དང་གནས་མ་ཡིན་པ་མཁྱེན་པའི་སྟོབས་ནས་སངས་རྒྱས་་་ཉིད་ཀྱི་རྣམ་པའི་བར་སུམ་ཅུ་རྩ་དགུ་རྣམས་ནི། རྫོགས་པའི་སངས་རྒྱས་ཉིད་ཀྱི་ཐུན་མོང་མ་ཡིན་པའི་རྣམ་མཁྱེན་གྱི་རྣམ་པར་རོ། །དེའི་རྒྱུ་མཚན་ལམ་གྱི་བདེན་པ་རྣམ་པ་གསུམ་སྟེ། ཐམས་ཅད་ཤེས་པ་དང་།ལམ་ཤེས་པ་དང་། རྣམ་པ་ཐམས་ཅད་མཁྱེན་པ་ཉིད་དེ། གཞི་ཤེས་དང་ལམ་ཤེས་རྗེས་མཐུན་པ། རྣམ་མཁྱེན་མཚན་ཉིད་པ་སྟེ་མཁྱེན་པ་གསུམ་དུ་ཕྱེ་བས་སམ། མཁྱེན་གསུམ་གྱིས་བསྡུས་པའི་ལམ་ཡིན་པ་འི་སྒོ་་ནས་སོ། །དེའི་རྒྱུ་མཚན་རྣམ་པ་ཐམས་ཅད་མཁྱེན་པ་ཉིད་ཀྱིས་འཕགས་པའི་གང་ཟག་ཐམས་ཅད་ཀྱི་རྟོགས་པ་ཡོན་ཏན་ཡར་ལྡན་དུ་རྫོགས་པར་ཐོབ་པའི་ཕྱིར་རོ། །ངག་དོན། རྫོགས་པའི་སངས་རྒྱས་ཀྱི་རྒྱུད་ཀྱི་་་་་་་དྲན་པ་ཉེ་གཞག་ནས་སངས་རྒྱས་ཀྱི་རྣམ་པའི་བར་རྣམ་མཁྱེན་གྱི་རྣམ་པ་བརྒྱ་དང་བཅུ་པོ་དེ་རྣམས་ཆོས་ཅན། ཁྱོད་ལ་ཉན་ཐོས་དང་བྱང་ཆུབ་སེམས་དཔའ་ལ་ཡོད་པ་དང་མཐུན་པ་དང་། སངས་རྒྱས་ཉིད་ཀྱི་ཐུན་མོང་་་་་མ་ཡིན་པའི་རྣམ་པ་གསུམ་དུ་འབྱེད་པ་ལ་རྒྱུ་མཚན་ཡོད་དེ། ཁྱོད་མཁྱེན་གསུམ་གྱིས་བསྡུས་པའི་ལམ་ཡིན་པའི་རྒྱུ་མཚན་གྱིས་དེར་ཕྱེ་བའི་ཕྱིར་རོ། །ཤེས་བྱ་ཆོས་ཅན། རྣམ་མཁྱེན་གྱི་རྣམ་པ་བརྒྱ་དང་བཅུ་པོ་རྣམས་་

མཁྱེན་གསུམ་གྱིས་བསྡུས་པའི་ལམ་ཡིན་ཏེ། རྣམ་མཁྱེན་གྱིས་འཕགས་པ་ཐམས་ཅད་ཀྱི་རྟོགས་པ་ཡོན་ཏན་ཡར་ལྡན་དུ་རྫོགས་པར་ཐོབ་པའི་ཕྱིར། རྒྱས་བཤད་ལ་གསུམ་ལས། དང་པོ་གཞི་ཤེས་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ་ནི། རྣམ་མཁྱེན་གྱི་རྣམ་པ་ལ་མཁྱེན་པ་གསུམ་དུ་ཕྱེ་བ་དེ་ལ་དེའི་ནང་ནས་དང་པོ་གཞི་ཤེས་ཀྱི་རྣམ་པ་ལ་མདོར་བསྟན། ་ རྒྱས་པར་བཤད། མཇུག་བསྡུ་བ་དང་གསུམ། དང་པོ་ནི།ཤེས་བྱ་ཆོས་ཅན། ཐམས་ཅད་ཤེས་པའི་རྣམ་པ་ལ་ལུས་ཀྱི་སྒོ་ནས་བདུན། ཡན་ལག་གི་སྒོ་ནས་སུམ་ཅུ་རྩ་བདུན་ཡོད་དེ། དངོས་པོ་ལ་རྟོག་པའི་ལམ་ལ་བཞི། རྩོལ་བ་ལས་བྱུང་བའི་ལམ་ལ་བཞི། ཏིང་ངེ་་་་་་་འཛིན་སྟོང་བའི་ལམ་ལ་བཞི། མངོན་པར་རྟོགས་པ་ལ་སྦྱོར་བའི་ལམ་ལ་ལྔ། མངོན་པར་རྟོགས་པ་དང་འབྲེལ་བའི་ལམ་ལ་ལྔ། མངོན་པར་རྟོགས་པའི་ལམ་ལ་བདུན། རྣམ་དག་ངེས་འབྱིན་གྱི་ལམ་ལ་བརྒྱད་་་་་་་ཡོད་པའི་ཕྱིར། དེ་རྣམས་གང་ཞེ་ན། གཉིས་པ་ལ་བདུན་ལས། དངོས་པོ་ལ་རྟོག་པའི་ལམ་ལ་རྟགས་དགོད། ཆོས་ཅན་ངོས་བཟུང་བ་དང་གཉིས། དང་པོ་ནི། ཚོགས་ལམ་ཆུང་ངུ་ལ་གནས་པའི་བྱང་སེམས་་ཀྱི་དྲན་པ་ཉེར་གཞག་བཞི་ཆོས་ཅན། དངོས་པོ་ལ་རྟོག་པའི་ལམ་ཡིན་ཏེ། རང་ཡུལ་ལུས་ལ་སོགས་པའི་གནས་ལུགས་ལ་རང་སྤྱིའི་མཚན་ཉིད་ཀྱི་སྒོ་ནས་བཏགས་པའི་ལས་དང་པོ་པའི་མངོན་རྟོགས་གང་ཞིག །

༄ཚོ། །ཚོགས་ལམ་འབྲིང་མ་ཐོབ་པའི་ཕྱིར། གཉིས་པ་ནི། བྱང་སེམས་ཆེན་པོ་རྣམས་ནི་ལུས་དང་ཚོར་བ་དང་སེམས་དང་ཆོས་སེམས་བྱུང་རྣམས་ལ་དམིགས་ནས། རྣམ་པ་རང་སྤྱིའི་མཚན་ཉིད་ཀྱི་སྒོ་ནས་་་་་་་བཏགས་ཏེ་སྒོམ་མོ། །ཇི་ལྟར་ན་ལུས་རང་གི་མཚན་ཉིད་མི་གཙང་། ཚོར་བ་རང་གི་མཚན་ཉིད་སྡུག་བསྔལ། སེམས་རང་གི་མཚན་ཉིད་མི་རྟག །ཆོས་རང་གི་མཚན་ཉིད་བདག་མེད། སྤྱིའི་མཚན་ཉིད་ཡང་དག་་པར་ན་རང་བཞིན་གང་ཡང་མ་གྲུབ་པར་མཉམ་པ་ཉིད་དུ་ཡོངས་སུ་བརྟགས་ཏེ་སྒོམ་མོ། །དགོས་པ་བདེན་པ་བཞིའི་གནས་ལུགས་ལ་འཇུག་པར་བྱ་བའི་ཕྱིར་དུའོ། །དེས་ན་རང་ཡུལ་དུ་གྱུར་པའི་ལུས་ལ་སོགས་པའི་་་་་་གནས་ལུགས་ལ་རང་སྤྱིའི་མཚན་ཉིད་ཀྱི་སྒོ་ནས་བརྟགས་པའི་ཤེས་རབ་དང་དྲན་པ་མཚུངས་ལྡན་དང་བཅས་པ་དེ་དྲན་པ་ཉེར་གཞག་གི་མཚན་ཉིད་ཡིན་པས་དེ་དབྱེ་གཞི། དབྱེ་ངོ་། ལུས་དང་། ཚོར་བ་དང་།སེམས་དང་། ཆོས་དྲན་པ་ཉེ་བར་གཞག་པ་བཞི། ས་མཚམས་ཚོགས་ལམ་ནས་སངས་རྒྱས་སའི་བར་ན་ཡོད། ཡང་བྱང་སེམས་ཆེན་པོ་རྣམས་ནི་དྲན་པ་ཉེར་གཞག་ཡུལ་ལུས་ལ་སོགས་པ་དང་བཅས་པ་ལ་མངོན་་་་་་་ཞེན་གྱི་སྒྲིབ་པའི་གཉེན་པོར་རང་བཞིན་མི་དམིགས་པར་རྟོགས་པའི་རྣམ་པའི་སྒོ་ནས་དྲན་པ་ཉེར་གཞག་ཡུལ་ལུས་ལ་སོགས་པ་དང་བཅས་པ་ལ་དམིགས་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་ཅིར་ཡང་མི་རྟོག་་་

པར་རྩེ་གཅིག་ཏུ་གནས་པའི་ཚུལ་གྱིས་སྒོམ་མོ། །དེས་འོག་མ་རྣམས་ཀྱང་རིགས་འགྲེའོ། །གཉིས་པ་རྩོལ་བ་ལས་བྱུང་བའི་ལམ་ལ་གསུམ་ལས། དང་པོ་མཚམས་སྦྱར་བ་ནི། ཤེས་བྱ་ཆོས་ཅན། དྲན་པ་ཉེར་་་་་་གཞག་བསྟན་ནས་དེའི་འོག་ཏུ་རྩོལ་བ་ལས་བྱུང་བའི་ལམ་བསྟན་པ་ལ་རྒྱུ་མཚན་ཡོད་དེ། སྤང་གཉེན་གྱི་གནས་ལུགས་ལ་ཞུགས་པ་ལ་སྤང་བྱ་སྤོང་ཞིང་གཉེན་པོ་སྐྱེད་པའི་བརྩོན་འགྲུས་འབྱུང་བས་སོ། །གཉིས་པ་་་་་་་རྟགས་དགོད་པ་ནི། ཚོགས་ལམ་འབྲིང་ལ་གནས་པའི་བྱང་སེམས་ཀྱི་རྒྱུད་ཀྱི་ཡང་དག་སྤོང་བ་བཞི་ཆོས་ཅན། རྩོལ་བ་ལས་བྱུང་བའི་ལམ་ཡིན་ཏེ། མི་མཐུན་ཕྱོགས་སྤོང་ཞིང་གཉེན་པོ་བསྐྱེད་པའི་བརྩོན་འགྲུས་་་་་་་མཚུངས་ལྡན་དང་བཅས་པའི་ལས་དང་པོ་པའི་མངོན་རྟོགས་གང་ཞིག །ཚོགས་ལམ་ཆེན་པོ་མ་ཐོབ་པའི་ཕྱིར། །གསུམ་པ་ལ་བརྩོན་འགྲུས་རྩོམ་པའི་ཚུལ་དང་། ངོ་བོ་ངོས་གཟུང་བ་གཉིས། དང་པོ་ནི། ཚོགས་་ལམ་འབྲིང་ལ་གནས་པའི་བྱང་སེམས་ནི་རང་གཞན་གྱི་དགེ་མི་དགེ་ལ་དམིགས་ནས། མི་དགེ་བ་མཐའ་དག་སྤོང་ཞིང་དགེ་བ་མཐའ་དག་སྤེལ་བའི་ཕྱིར་དུ་བརྩོན་འགྲུས་རྩོམ་མོ། །ཇི་ལྟར་ན་མི་དགེ་བ་སྐྱེས་པ་ཡང་དག་པར་སྤོང་། ཕྱིས་འབྱུང་མི་སྐྱེད། དགེ་བ་སྐྱེད་པ་ཡང་དག་པར་སྤེལ། ཕྱིས་འབྱུང་བསྐྱེད་པའི་རྒྱུའི་བརྩོན་འགྲུས་རྩོམ་མོ། །དགོས་པ་ནི་དེ་ལྟར་བརྩམས་པས་རང་རྒྱུད་ཀྱི་མི་དགེ་བ་མཐའ་དག་སྤོང་། དགེ་བ་་་་་་་

༄༅། །མཐའ་དག་སྤེལ་བའོ། །གཉིས་པ་ནི། རང་རྒྱུ་དྲན་པ་ཉེར་གཞག་ལས་བྱུང་ཞིང་མི་མཐུན་ཕྱོགས་སྤོང་། གཉེན་པོ་བསྐྱེད་པའི་བརྩོན་འགྲུས་མཚུངས་ལྡན་དང་བཅས་པ་དེ་ཡང་དག་སྤོང་བའི་མཚན་་་་་་་ཉིད་ཡིན་པས་དེ་དབྱེ་གཞི། དབྱེ་ངོ་། །མི་དགེ་བ་སྐྱེས་པ་སྤོང་། ཕྱིས་འབྱུང་མི་སྐྱེད། དགེ་བ་སྐྱེས་བ་སྤེལ། ཕྱིས་འབྱུང་སྐྱེད་པའི་ཡང་དག་སྤོང་བ་བཞི། ས་མཚམས་ཐེག་ཆེན་གྱི་ཚོགས་ལམ་འབྲིང་ནས་་་་་་་སངས་རྒྱས་སའི་བར་ན་ཡོད། གསུམ་པ་ཏིང་ངེ་འཛིན་ཡོངས་སུ་སྦྱོང་བའི་ལམ་ལ་གསུམ་ལས་མཚམས་སྦྱར་བ་ནི། ཤེས་བྱ་ཆོས་ཅན། རྩོལ་བ་ལས་བྱུང་བའི་ལམ་བསྟན་ནས་དེའི་འོག་ཏུ་ཏིང་ངེ་འཛིན་ཡོངས་སུ་་་་་་་སྦྱོང་བའི་ལམ་བསྟན་པ་ལ་རྒྱུ་མཚན་ཡོད་དེ། མི་དགེ་བ་སྤོང་ཞིང་དགེ་བ་བསྐྱེད་པའི་བརྩོན་འགྲུས་བརྩམས་པས་སེམས་ལས་སུ་རུང་བ་ཉིད་དུ་བྱེད་པས་སོ། །གཉིས་པ་རྟགས་དགོད་པ་ནི། ཚོགས་ལམ་ཆེན་པོ་ལ་་་་གནས་པའི་སེམས་དཔའི་རྒྱུད་ཀྱི་རྫུ་འཕྲུལ་གྱི་རྐང་པ་བཞི་ཆོས་ཅན། ཏིང་ངེ་འཛིན་ཡོངས་སུ་སྦྱོང་བའི་ལམ་ཡིན་ཏེ། ཚོགས་ལམ་འབྲིང་ལས་བྱུང་ཞིང་གྲོགས་འདུན་པ་ལ་སོགས་པའི་སྒོ་ནས་སེམས་ལས་སུ་རུང་བར་་་་་བྱེད་པའི་ལས་དང་པོ་པའི་མངོན་རྟོགས་ཡིན་པའི་ཕྱིར། གསུམ་པ་ནི། བདག་རྐྱེན་སྤོང་བའི་འདུ་བྱེད་བརྒྱད་བརྟེན་པ་ལས་བྱུང་བའི་སེམས་གནས་པ་ལས་སུ་རུང་བའི་མངོན་རྟོགས་ནི། རྫུ་འཕྲུལ་རྐང་པའི་མཚན་་་་་་

ཉིད་ཡིན་པས་དེ་དབྱེ་གཞི། དབྱེ་ངོ། །འདུན་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ། བརྩོན་འགྲུས་དང་། སེམས་དང་། དཔྱོད་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་་་་པའི་རྫུ་འཕྲུལ་གྱི་རྐང་པ་བཞི། ས་མཚམས་ཚོགས་ལམ་ཆེན་པོ་ནས་སངས་རྒྱས་སའི་བར་ན་ཡོད། དེ་ལ་འདུན་པའི་ཏིང་ངེ་འཛིན་ནི། འདུན་པའི་དབང་གིས་བརྩོན་འགྲུས་རྩོམ་པ་ལ་དགའ་མགུར་འཇུག་པ་ན་་་་་་་སེམས་རྩེ་གཅིག་པ་ལ་རེག་པའོ། །བརྩོན་འགྲུས་ཀྱི་ཏིང་ངེ་འཛིན་ནི། བརྩོན་འགྲུས་རྩོམ་པ་ལ་རྟག་པར་སྦྱོར་བས་སེམས་རྩེ་གཅིག་པ་ལ་རེག་པའོ། །སེམས་ཀྱི་ཏིང་ངེ་འཛིན་ནི་སྔོན་ཏིང་ངེ་འཛིན་བསྒོམས་པའི་བག་ཆགས་ལ་བརྟེན་ནས་སེམས་རྩེ་གཅིག་པ་ལ་རེག་པའོ། །དཔྱོད་པའི་ཏིང་ངེ་འཛིན་ནི་དམིགས་པ་རབ་ཏུ་འབྱེད་པ་ན་སེམས་རྩེ་གཅིག་པ་ལ་རེག་པའོ། །སྤང་བྱ་ཉེས་པ་ནི་ལྔ་སྟེ་ལེ་61་དང་། གདམས་ངག་བརྗེད་པ་་་་་་དང་་།་ བྱིང་རྒོད་དང་། བྱིང་རྒོད་ཞི་བར་བྱེད་པའི་དུས་ན་གཉེན་པོ་འདུ་མི་བྱེད་པའི་ཉེས་པ་དང་། བྱིང་རྒོད་ཞི་བ་ན་གཉེན་པོ་འདུ་བྱེད་པའི་ཉེས་པའོ། །དེ་རྣམས་སྤོང་བའི་གཉེན་པོ་འདུ་བྱེད་བརྒྱད་དེ། ལེ་་་་་་་ལོའི་གཉེན་པོར་འདུན་པ་དང་། རྩོལ་བ་དང་། དད་པ་དང་། ཤིན་ཏུ་སྦྱངས་པ་དང་བཞི་བསྒོམ། གདམས་ངག་བརྗེད་པའི་གཉེན་པོར་དམིགས་རྣམ་མི་བརྗེད་པའི་དྲན་སྒྱུཔ་བསྒོམ། བྱིང་རྒོད་ཀྱི་གཉེན་པོར་ཤེས་་

༄༅། །བཞིན་བསྒོམ། བྱིང་རྒོད་ཞི་བར་བྱེད་པའི་དུས་ན་གཉེན་པོ་འདུ་མི་བྱེད་པའི་གཉེན་པོར་གཉེན་པོ་འདུ་བྱེད་པའི་སེམས་པ་བསྒོམ། བྱིང་རྒོད་ཞི་བ་ན་གཉེན་པོ་འདུ་བྱེད་པའི་ཉེས་པའི་གཉེན་པོར་སེམས་་་་རྣལ་དུ་འཇུག་པའི་བཏང་སྙོམས་སྒོམ་མོ། །མངོན་པར་ཤེས་པ་ལ་སོགས་པའི་དོན་ཐམས་ཅད་འགྲུབ་པར་བྱེད་པས་ན་རྫུ་འཕྲུལ། དེའི་གནས་ཡིན་པའི་ཕྱིར་རྐང་པའོ། །བཞི་པ་བདེན་པ་མངོན་རྟོགས་ལ་སྦྱོར་བའི་་་་་ལམ་ལ་གསུམ་ལས། མཚམས་སྦྱར་བ་ནི། ཤེས་བྱ་ཆོས་ཅན། ཏིང་ངེ་འཛིན་ཡོངས་སུ་སྦྱོང་བའི་ལམ་བསྟན་ནས་དེའི་འོག་ཏུ་བདེན་པ་མངོན་རྟོགས་ལ་སྦྱོར་བའི་ལམ་བསྟན་པ་ལ་རྒྱུ་མཚན་ཡོད་དེ། ཚོགས་ལམ་་་་དུ་སེམས་ཡོངས་སུ་སྦྱོང་བ་བྱས་པ་ལ་རང་འབྲས་དྲོད་དང་རྩེ་མོའི་སྟོར་བ་འབྱུང་བས་སོ། །གཉིས་པ་རྟགས་དགོད་པ་ནི། སྦྱོར་ལམ་དྲོད་ལ་གནས་པའི་སེམས་དཔའི་དབང་པོ་ལྔ་ཆོས་ཅན། མངོན་པར་རྟོགས་པ་ལ་་་་སྦྱོར་བའི་ལམ་ཡིན་ཏེ། འཕགས་ལམ་འགྲུབ་པ་ལ་དབང་བྱེད་པའི་དྲོད་རྩེ་གང་རུང་གི་ངོ་བོ་ཡིན་པའི་ཕྱིར། །གསུམ་པ་ཆོས་ཅན་ངོས་གཟུང་བ་ནི། རང་འབྲས་འཕགས་ལམ་བསྐྱེད་པ་ལ་བདག་པོར་གྱུར་པའི་མངོན་་རྟོགས་དེ་རྣམ་བྱང་གི་དབང་པོའི་མཚན་ཉིད་ཡིན་པས་དེ་དབྱེ་གཞི། དབྱེ་ངོ་དད་པའི་དབང་པོ་དང་། བརྩོན་འགྲུས་དང་། དྲན་པ་དང་། ཏིང་ངེ་འཛིན་དང་། ཤེས་རབ་ཀྱི་དབང་པོ་དང་ལྔའོ། །ས་མཚམས་་་་་

སྦྱོར་ལམ་དྲོད་ནས་སངས་རྒྱས་སའི་བར་ན་ཡོད། ལྔ་པ་བདེན་པ་མངོན་རྟོགས་དང་འབྲེལ་པའི་ལམ་ལ་གསུམ་ལས། མཚམས་སྦྱར་བ་ནི། ཤེས་བྱ་ཆོས་ཅན། མངོན་པར་རྟོགས་པ་ལ་སྦྱོར་བའི་ལམ་བསྟན་ནས།དེའི་འོག་ཏུ་མངོན་པར་རྟོགས་པ་དང་འབྲེལ་བའི་ལམ་བསྟན་པ་ལ་རྒྱུ་མཚན་ཡོད་དེ། སྦྱོར་ལམ་དྲོད་དང་རྩེ་མོ་ལས་རང་འབྲས་བཟོད་མཆོག་འབྱུང་བས་སོ། །གཉིས་པ་རྟགས་དགོད་པ་ནི། སྦྱོར་ལམ་བཟོད་པ་ལ་་་་་གནས་པའི་སེམས་དཔའི་རྒྱུད་ཀྱིས་སྟོབས་ལྔ་ཆོས་ཅན། མངོན་པར་རྟོགས་པ་དང་འབྲེལ་བའི་ལམ་ཡིན་ཏེ། བདེན་པ་མྱུར་དུ་མངོན་སུམ་དུ་རྟོགས་པར་བྱ་བའི་ཕྱིར་དུ་མ་དད་པ་ལ་སོགས་པ་ཐིལ་གྱིས་གནོན་པའི་་་་་་་བཟོད་མཆོག་གང་རུང་གི་ངོ་བོ་ཡིན་པའི་ཕྱིར། གསུམ་པ་ཆོས་ཅན་ངོས་གཟུང་བ་ནི། རང་གི་ཉེར་ལེན་དབང་པོ་ལས་བྱུང་ཞིང་མི་མཐུན་ཕྱོགས་སྲབ་ཅིང་འཇོམས་ནུས་པའི་མངོན་རྟོགས་ནི་སྟོབས་ཀྱི་མཚན་ཉིད་ཡིན་་་་་་པས་དེ་དབྱེ་གཞི། དབྱེ་ངོ་དད་པའི་སྟོབས་དང་། བརྩོན་འགྲུས་དང་། དྲན་པ་དང་། ཏིང་ངེ་འཛིན་དང་། ཤེས་རབ་ཀྱི་སྟོབས་དང་རྣམ་པ་ལྔའོ། །ས་མཚམས་བཟོད་པ་ནས་སངས་རྒྱས་སའི་བར་ན་ཡོད།དྲུག་པ་བདུན་པ་མངོན་པར་རྟོགས་པའི་ལམ་ལ་སྔར་བཞིན་གསུམ་ལས། དང་པོ་ནི། ཤེས་བྱ་ཆོས་ཅན། མངོན་པར་རྟོགས་པ་དང་འབྲེལ་བའི་ལམ་བསྟན་ནས་དེའི་འོག་ཏུ་མངོན་པར་རྟོ་ གས་པའི་ལམ་བསྟན་པ་ལ་་་་

༄༅། །རྒྱུ་མཚན་ཡོད་དེ། རྒྱུ་དྲོད་རྩེ་བཟོད་མཆོག་ལས་འབྲས་བུ་མཐོང་ལམ་འབྱུང་བས་སོ། །གཉིས་པ་ནི། མཐོང་ལམ་སྡུག་བསྔལ་ཆོས་བཟོད་ལ་གནས་པའི་སེམས་དཔའི་རྒྱུད་ཀྱི་བྱང་ཆུབ་ཡན་ལག་ཆོས་་་ཅན་།་ མངོན་པར་རྟོགས་པའི་ལམ་ཡིན་ཏེ། དེ་ཁོ་ན་ཉིད་མངོན་སུམ་གྱིས་གསར་དུ་རྟོགས་པའི་ལམ་ཡིན་པའི་ཕྱིར། གསུམ་པ་ནི། བདག་མེད་མངོན་སུམ་དུ་རྟོགས་པའི་མཁྱེན་པ་ནི་བྱང་ཆུབ་ཡན་ལག་གི་མཚན་་ཉིད་ཡིན་པས་དེ་དབྱེ་གཞི། དབྱེ་ངོ་། དྲན་པ་ཡང་དག་བྱང་ཆུབ་ཀྱི་ཡན་ལག་དང་། ཆོས་རབ་ཏུ་རྣམ་འབྱེད་དང་། བརྩོན་འགྲུས་དང་། དགའ་བ་དང་། ཤིན་ཏུ་སྦྱངས་པ་དང་། ཏིང་ངེ་འཛིན་དང་།བཏང་སྙོམས་བྱང་ཆུབ་ཀྱི་ཡན་ལག་དང་རྣམ་པ་བདུན་ནོ། །ས་མཚམས་མཐོང་ལམ་ནས་ཡོད། བདུན་པ་རྣམ་དག་ངེས་འབྱིན་གྱི་ལམ་ལ་སྔར་བཞིན་གསུམ་ལས། དང་པོ་ནི། ཤེས་བྱ་ཆོས་ཅན། མངོན་པར་་་་་་རྟོགས་པའི་ལམ་བསྟན་ནས་དེའི་འོག་ཏུ་རྣམ་དག་ངེས་འབྱིན་གྱི་ལམ་བསྟན་པ་ལ་རྒྱུ་མཚན་ཡོད་དེ། བདེན་པ་མཐོང་བ་ཡོངས་སུ་ཤེས་པའི་མཐོང་ལམ་ལས་རང་འབྲས་སྒོམ་ལམ་འབྱུང་བས་སོ། །གཉིས་པ་ནི། ས་་་གཉིས་པ་ལ་གནས་པའི་སེམས་དཔའི་རྒྱུད་ཀྱི་འཕགས་ལམ་ཡན་ལག་ཆོས་ཅན། རྣམ་དག་ངེས་འབྱིན་གྱི་ལམ་ཡིན་ཏེ། མཐོང་ལམ་གྱི་རྗེས་སུ་རང་གི་སྤང་བྱ་ཉོན་སྒྲིབ་སྟོང་བའི་གཉེན་པོ་ཡིན་པའི་ཕྱིར། གསུམ་པ་་་

ནི འཇིག་རྟེན་ལས་འདཔོ་་པའི་ཡོན་ཏན་ནི་འཕགས་ལམ་ཡན་ལག་གི་མཚན་ཉིད་ཡིན་པས་དབྱེ་གཞི། དབྱེ་ངོ་། ཡང་དག་པའི་ལྟ་བ་འཕགས་པའི་ལམ་ཡན་ལག་ནས། ཡང་དག་པའི་ཏིང་ངེ་འཛིན་འཕགས་་་་་་་པའི་ལམ་ཡན་ལག་གི་བར་རྣམ་པར་བརྒྱད་དོ། །དེ་ལ་ཡང་དག་པའི་ལྟ་བ་དང་རྟོག་པ་དང་། རྩོལ་བ་གསུམ་ནི་རིམ་པ་བཞིན་ཤེས་རབ་ཀྱི་ལས་དེ་ཁོ་ནའི་དོན་རྟོགས་པར་བྱེད་པ་དང་། དེ་ཁོ་ནའི་དོན་རྟོགས་ནས་་་་་་གཞན་ལ་གསལ་བར་བྱེད་པ་དང་། ཆོས་ཀྱི་རྗེས་སུ་མཐུན་པའི་ཆོས་སྒྲུབ་པར་བྱེད་པ་རྫོགས་པར་བྱེད་པས་དེ་གསུམ་ཤེས་རབ་ཀྱི་ཕུང་པོར་བཞག་གོ །ཡང་དག་པའི་ངག་དང་ལས་ཀྱི་མཐའ་གཉིས་ནི་རྩ་བའི་ཚུལ་་་་་་་ཁྲིམས་ཏེ། ཚུལ་ཁྲིམས་ནི་ཆོས་ཀྱི་ལོངས་སྤྱོད་ཀྱི་གཞི་ཡིན་པས་ཡང་དག་པའི་ཆོས་ཀྱི་ལོངས་སྤྱོད་ཀྱི་དབང་དུ་བྱས་ནས་དང་། ཡང་དག་པའི་འཚོ་བ་ནི། ལོག་པས་འཚོ་བར་བྱེད་པའི་ཆོས་རྣམས་ལ་མི་བརྟེན་པར་་་་་་ཆོས་གོས་ལ་སོགས་པའི་འཚོ་བའི་གཞི་ཡིན་པས། ཡང་དག་པའི་ཟང་ཟིང་གི་ལོངས་སྤྱོད་ཀྱི་དབང་དུ་བྱས་ནས་དེ་གསུམ་ཚུལ་ཁྲིམས་ཀྱི་ཕུང་པོར་བཞག་གོ །ཡང་དག་པའི་དྲན་པས་ཏིང་ངེ་འཛིན་གྱི་རྟེན་གྱི་བྱ་བ་བྱེད།ཡང་དག་པའི་ཏིང་ངེ་འཛིན་ནི་ཏིང་ངེ་འཛིན་གྱི་ངོ་བོ་ཡིན་པས་དེ་གཉིས་ཏིང་ངེ་འཛིན་གྱི་ཕུང་པོར་བཞག་གོ །ས་མཚམས་སྒོམ་ལམ་ནས་ཡོད། མཇུག་བསྡུ་བ་ནི། མདོར་ན་དངོས་པོ་ལ་རྟོག་པའི་ལམ་ལ་བཞི།

༄ཚོ། །རྩོལ་བ་ལས་བྱུང་བའི་ལམ་ལ་བཞི། ཏིང་ངེ་འཛིན་ཡོངས་སུ་སྦྱོང་བའི་ལམ་ལ་བཞི། མངོན་པར་རྟོགས་པ་ལ་སྦྱོར་བའི་ལམ་ལ་ལྔ། མངོན་པར་རྟོགས་པ་དང་འབྲེལ་བའི་ལམ་ལ་ལྔ། མངོན་པར་་་་་རྟོགས་པའི་ལམ་ལ་བདུན། རྣམ་དག་ངེས་འབྱིན་གྱི་ལམ་ལ་བརྒྱད་ཡོད་པ་དེའི་ཕྱིར། སློབ་མ་ཉན་ཐོས་རྣམས་ལ་ཐམས་ཅད་ཤེས་པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་སུམ་ཅུ་རྩ་བདུན་ཡོད་པ་ཡིན་ལ། དེ་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ་སོ་བདུན་ནི་རྫོགས་པའི་སངས་རྒྱས་ཀྱི་རྒྱུད་ལ་ཡོད་དོ། །ལམ་ཤེས་ཀྱི་རྣམ་པ་ལ་དྲུག་ལས། དང་པོ་གཉེན་པོའི་ལམ་ནི། ཡུལ་སྡུག་བསྔལ་བདེན་པའི་ཆོས་དོན་གཞན་གྱི་བདག་་་་གིས་སྟོང་པ་དང་། ངོ་བོར་གྱུར་པའི་བདག་མེད་པའི་རྣམ་པ་ནི་ཡུལ་རྣམ་པར་ཐར་པའི་སྒོ་དང་པོ་སྟོང་པ་ཉིད། དེ་གཉིས་མངོན་སུམ་དུ་རྟོགས་པའི་ཏིང་ངེ་འཛིན་ནི་ཡུལ་ཅན་རྣམ་པར་ཐར་པའི་སྒོ་དང་པོ་སྟོང་པ་ཉིད་ཀྱི་་་་ཏིང་ངེ་འཛིན། དེས་བདག་ཏུ་ལྟ་བ་དང་དེས་བྱས་པ་བདག་གིར་ལྟ་བའི་གཉེན་པོ་སྟེ། དེས་འཇོམས་ནུས་པས་དེ་ལ་གཉེན་པོའི་ལམ་ཞེས་བསྟན་ཏོ། མཚན་མ་མེད་པའི་ངོ་བོ་འགོག་བདེན་གྱི་རྣམ་པ་བཞི་དང་།མཚན་མའི་རྟོག་པ་སེལ་བྱེད་ལམ་བདེན་གྱི་རྣམ་པ་བཞི་སྟེ་བརྒྱད་ནི་ཡུལ་རྣམ་པར་ཐར་པའི་སྒོ་གཉིས་པ་མཚན་མ་མེད་པ། དེ་བརྒྱད་མངོན་སུམ་དུ་རྟོགས་པའི་ཏིང་ངེ་འཛིན་ནི་ཡུལ་ཅན་རྣམ་པར་ཐར་པའི་སྒོ་གཉིས་པ་་་་་་་

མཚན་མ་མེད་པའི་ཏིང་ངེ་འཛིན། དེས་བདག་དང་བདག་གིར་ལྟ་བ། དེའི་རྒྱུའི་རྣམ་རྟོག་འཇོམས་ནུས་པས་གཉེན་པོའི་ལམ་ཞེས་བསྟན་ཏོ། །སྡུག་བསྔལ་བདེན་པའི་ཆོས་མི་རྟག་པ་དང་སྡུག་བསྔལ་གྱི་རྣམ་པ་དང་་་་ཀུན་འབྱུང་བདེན་པའི་རྣམ་པ་བཞི་སྟེ་དྲུག་ནི་ཡུལ་རྣམ་པར་ཐར་པའི་སྒོ་གསུམ་པ་སྨོན་པ་མེད་པ། དེ་དྲུག་མངོན་སུམ་དུ་རྟོགས་པའི་ཏིང་ངེ་འཛིན་ནི་ཡུལ་ཅན་རྣམ་པར་ཐར་པའི་སྒོ་གསུམ་པ་སྨོན་པ་མེད་པའི་ཏིང་ངེ་འཛིན།དེས་ཁམས་གསུམ་ལ་བླང་བྱར་སྨོན་པའི་རྣམ་རྟོག་འཇོམས་ནུས་པས་གཉེན་པོའི་ལམ་ཞེས་བསྟན་ཏོ། །ངག་དོན། ཐེག་ཆེན་མཐོང་ལམ་པའི་རྒྱུད་ཀྱི་སྟོང་པ་དང་བདག་མེད་ཀྱི་རྣམ་པ་མངོན་སུམ་དུ་རྟོགས་པའི་ཏིང་ངེ་་་་འཛིན་ཆོས་ཅན། གཉེན་པོའི་ལམ་ཡིན་ཏེ། རང་གི་སྤང་བྱ་བདག་དང་བདག་གིར་ལྟ་བའི་གཉེན་པོ་ཡིན་པའི་ཕྱིར། ཆོས་ཅན། རྣམ་པར་ཐར་པའི་སྒོ་སྟོང་པ་ཉིད་ཀྱི་ཏིང་ངེ་འཛིན་ཡིན་ཏེ། སྟོང་པ་དང་བདག་་་་་་མེད་པའི་རྣམ་པ་མངོན་སུམ་དུ་རྟོགས་པའི་ཏིང་ངེ་འཛིན་ཡིན་པའི་ཕྱིར། དེས་རིགས་འགྲེའོ། །གཉིས་པ་སྤྲུལ་པའི་ལམ་ལ་གསུམ་ལས། དང་པོ་གཟུགས་ཅན་གཟུགས་ལ་ལྟ་བའི་རྣམ་ཐར་ལ། མཚན་ཉིད།མཚོན་བྱའི་སྒྲ་བཤད། ས་མཚམས་དང་གསུམ། དང་པོ་ནི། ལྟའོ། །གང་ཟག་ཚོགས་ལམ་ཆེན་པོ་ལ་གནས་པའི་སེམས་དཔས། སེམས་བསམ་གཏན་གྱི་དངོས་གཞིའི་སེམས་ལ་བརྟེན་ནས། ཡུལ་ཕྱི་རོལ་་་་་

༄༅། །སྣོད་བཅུད་ཀྱི་གཟུགས་རྣམས་ལ། ཚུལ་ཆེ་ཆུང་བཟང་ངན་མཛེས་མི་མཛེས་སྣ་ཚོགས་སུ་སྤྲུལ་ནས་སོ། །གང་གི་སྒོ་ནས་ན། ནང་རང་ལུས་ལ་གཟུགས་ཅན་དུ་འདུ་ཤེས་པའི་སྒོ་ནས། དགོས་པ་ཇི་་་་ལྟར་འདོད་པ་བཞིན་སྤྲུལ་པ་ལ་གེགས་བྱེད་པའི་སྒྲིབ་པའི་གཉེན་པོར་རོ། །དེས་ན་བསམ་གཏན་གྱི་དངོས་གཞིའི་སེམས་ལ་བརྟེན་ཏེ་གཟུགས་སྣང་མ་དོར་བའི་སྒོ་ནས་རང་ཡུལ་དུ་གྱུར་པའི་གཟུགས་རྣམས་ཇི་ལྟར་འདོད་་་པ་བཞིན་སྤྲུལ་པ་ལ་གེགས་བྱེད་པའི་སྒྲིབ་པ་ལས་གྲོལ་བའི་རྣམ་གྲོལ་ལམ་ནི་གཟུགས་ཅན་གཟུགས་ལ་ལྟ་བའི་རྣམ་ཐར་གྱི་མཚན་ཉིད་ཡིན་ནོ། །གཉིས་པ་ནི། རང་ལུས་ལ་གཟུགས་ཀྱི་འདུ་ཤེས་རྣམ་པར་མ་བཤིག་་་་་པའི་ཕྱིར་གཟུགས་ཅན། ཕྱི་རོལ་གྱི་གཟུགས་ལ་དམིགས་པའི་ཕྱིར་གཟུགས་ལ་ལྟ་བ། ཇི་ལྟར་འདོད་པ་བཞིན་སྤྲུལ་པ་ལ་གེགས་བྱེད་པའི་སྒྲིབ་པ་ལས་གྲོལ་བས་རྣམ་པར་ཐར་པའོ། །གསུམ་པ་ནི། ཐེག་ཆེན་གྱི་་ཚོགས་ལམ་ཆེན་པོ་ནས་ཡོད། ཉན་ཐོས་ཀྱི་ཕྱིར་མི་འོང་ལུས་མངོན་བྱེད་དང་དགྲ་བཅོམ་རྒྱན་ཅན་གྱི་རྒྱུད་ལ་ཡོད། གཉིས་པ་གཟུགས་མེད་གཟུགས་ལ་ལྟ་བའི་རྣམ་ཐར་ལ་ཡང་སྔར་བཞིན་གསུམ་ལས། དང་པོ་ནི།ལྟའོ་།་ །གཞན་རྣམས་སྔར་བཞིན་ལ། གང་གི་སྒོ་ནས་ན། ནང་རང་ལུས་ལ་གཟུགས་ཅན་མ་ཡིན་པ་མིང་དུ་འདུ་ཤེས་པའི་སྒོ་ནས་སོ། །དེས་ན་ཚོགས་ལམ་ཆེན་པོ་ལ་གནས་པའི་སེམས་དཔའི་རྒྱུད་ཀྱི་བསམ་་་་་་་

གཏན་གྱི་དངོས་གཞིའི་སེམས་ལ་བརྟེན་ཏེ། མིང་དུ་སྣང་བ་མ་དོར་བའི་སྒོ་ནས་རང་ཡུལ་དུ་གྱུར་པའི་གཟུགས་རྣམས་ཇི་ལྟར་འདོད་པ་བཞིན་སྤྲུལ་པ་ལ་གེགས་བྱེད་པའི་སྒྲིབ་པ་ལས་གྲོལ་བའི་རྣམ་གྲོལ་ལམ་མཚན་གཞི།གཟུགས་མེད་གཟུགས་ལ་ལྟ་བའི་རྣམ་ཐར་དུ་མཚོན། བསམ་གཏན་གྱི་དངོས་གཞིའི་སེམས་ལ་བརྟེན་ཏེ་མིང་དུ་སྣང་བ་མ་དོར་བའི་སྒོ་ནས་རང་ཡུལ་དུ་གྱུར་པའི་གཟུགས་རྣམས་ཇི་ལྟར་འདོད་པ་བཞིན་སྤྲུལ་པ་ལ་གེགས་་་བྱེད་པའི་སྒྲིབ་པ་ལས་གྲོལ་བའི་རྣམ་གྲོལ་ལམ་མཚན་ཉིད་དོ། །གཉིས་པ་ནི། རང་ལུས་ལ་གཟུགས་ཀྱི་འདུ་ཤེས་བཤིག་པའི་ཕྱིར་གཟུགས་མེད། གཞན་རྣམས་སྔར་བཞིན་ནོ། །གསུམ་པ་ནི། འདྲའོ། །གསུམ་པ་སྡུག་པའི་རྣམ་ཐར་ལ་ཡང་སྔར་བཞིན་གསུམ་ལས། དང་པོ་ནི། རྣམ་ཐར་དང་པོ་གཉིས་ལ་བརྟན་པ་ཐོབ་པའི་སེམས་དཔས་སྡུག་པའི་རྣམ་ཐར་དེ་དང་པོར་ཤེས་རབ་ཀྱི་ལུས་ཀྱིས་མངོན་སུམ་དུ་བྱས་ནས།བར་དུ་རྣམ་ཐར་དང་པོ་གཉིས་ཀྱི་རྟོགས་པ་ཅི་རིགས་པ་རྫོགས་པར་བྱས་ཏེ། མཐར་རྒྱུན་དུ་གནས་ཏེ་སྐོམ་མོ། །གང་གི་སྒོ་ནས་ན། ཕན་ཚུན་ལྟོས་པ་དང་། རྗེས་སུ་འབྲེལ་པ་དང་། རོ་གཅིག་པའི་འདུ་ཤེས་་་་་་་གསུམ་གྱི་སྒོ་ནས་སོ། །དེ་ལ་ཕན་ཚུན་ལྟོས་པའི་འདུ་ཤེས་ནི་རྣལ་འབྱོར་པས་བློ་ཡུལ་དུ་ཟངས་དང་། དངུལ་དང་། གསེར་གྱི་བུམ་པ་གསུམ་སྤྲུལ་ནས། དངུལ་བུམ་དེ་ཟངས་བུམ་ལ་ལྟོས་ཏེ་སྡུག །གསེར་བུམ་་་

༄༅། །ལ་ལྟོས་ཏེ་མི་སྡུག་པར་རྟོགས་པའི་འདུ་ཤེས་སོ། །རྗེས་སུ་འབྲེལ་བའི་འདུ་ཤེས་ནི། དངུལ་བུམ་གྱི་སྟེང་དུ་ཟངས་བུམ་ལ་ལྟོས་ཏེ་སྡུག་པ། གསེར་བུམ་ལ་ལྟོས་ཏེ་མི་སྡུག་པ་ལ་བདག་གཅིག་ཏུ་འབྲེལ།དེ་བཞིན་དུ་སྡུག་པ་ལའང་མི་སྡུག་པ་བདག་གཅིག་ཏུ་འབྲེལ་པར་རྟོགས་པའི་འདུ་ཤེས་སོ། །དེ་ནས་གཟུགས་ཐམས་ཅད་བསྲེས་ནས་སྡུག་པ་རོ་གཅིག་པའི་རྣམ་ཐར་མོས་པ་བྱེད་པའི་འདུ་ཤེས་ནི་རོ་གཅིག་པའི་འདུ་ཤེས་་་སོ་།་ །དགོས་པ་རང་ཡུལ་དུ་གྱུར་པའི་གཟུགས་རྣམས་ལ་ཇི་ལྟར་འདོད་པ་བཞིན་དབང་བསྒྱུར་བའི་ཕྱིར་དུ། སེམས་བསམ་གཏན་བཞི་པའི་དངོས་གཞིའི་སེམས་ལ་བརྟེན་ནས་སོ། །གང་གི་གཉེན་པོར་ན།གཟུགས་སྡུག་པ་སྤྲུལ་པ་ལ་དགའ་བ་དང་། མི་སྡུག་པ་སྤྲུལ་པ་ལ་མི་དགའ་བའི་ཉོན་མོངས་པའི་མིང་ཅན་གྱི་ཤེས་སྒྲིབ་ཀྱི་གཉེན་པོར་སྒོམ་མོ། །འོ་ན་བསྒོམ་བྱ་སྡུག་པའི་རྣམ་པར་ཐར་པ་དེ་གང་ཞེ་ན། ལྟའོ། །གཞན་རྣམས་སྔར་བཞིན་ལ། གང་ལ་དམིགས་ནས་ན། ཕྱི་རོལ་སྣོད་བཅུད་ཀྱི་གཟུགས་རྣམས་ལ་དམིགས་ནས་སོ། །ཚུལ་ཇི་ལྟར་ན། སྡུག་པ་རོ་གཅིག་ཏུ་སྤྲུལ་ནས་སོ། །དེས་ན་ཚོགས་ལམ་ཆེན་པོ་ལ་གནས་་པའི་སེམས་དཔའི་རྒྱུད་ཀྱི་བསམ་གཏན་བཞི་པའི་དངོས་གཞིའི་སེམས་ལ་བརྟེན་དེ་འདུ་ཤེས་གསུམ་གང་རུང་གི་སྒོ་ནས་རང་ཡུལ་དུ་གྱུར་པའི་གཟུགས་རྣམས་སྡུག་པ་རོ་གཅིག་ཏུ་སྤྲུལ་པ་ལ་གེགས་བྱེད་པའི་སྒྲིབ་པ་ལས་་་་་་་

གྲོལ་བའི་རྣམ་གྲོལ་ལམ་དེ་མཚན་གཞི། སྡུག་པའི་རྣམ་ཐར་དུ་མཚོན། བསམ་གཏན་བཞི་པའི་དངོས་གཞིའི་སེམས་ལ་བརྟེན་ཏེ་འདུ་ཤེས་གསུམ་གང་རུང་གི་སྒོ་ནས་རང་ཡུལ་དུ་གྱུར་པའི་གཟུགས་རྣམས་སྡུག་པ་རོ་་་་་་་གཅིག་ཏུ་སྤྲུལ་པ་ལ་གེགས་བྱེད་པའི་སྒྲིབ་པ་ལས་གྲོལ་བའི་རྣམ་གྲོལ་ལམ་མཚན་ཉིད་དོ། །གཉིས་པ་ནི། རང་ཡུལ་དུ་གྱུར་པའི་གཟུགས་རྣམས་སྡུག་པ་རོ་གཅིག་ཏུ་སྤྲུལ་པས་ན་སྡུག་པ། ཇི་ལྟར་འདོད་པ་བཞིན་་་་་་་སྤྲུལ་པ་ལ་གེགས་བྱེད་པའི་སྒྲིབ་པ་ལས་གྲོལ་བས་ན་རྣམ་པར་ཐར་པའོ། །གསུམ་པ་ནི། རྣམ་ཐར་དང་པོ་གཉིས་ལ་བརྟན་པ་ཐོབ་པའི་རྒྱུད་ལ་ཡོད། ཁ་ཅིག་ན་རེ། གོང་མ་གཉིས་ལ་མི་སྨོས་པར་འདི་ལ་ལུས་་་་་་་ཀྱིས་མངོན་སུམ་དུ་བྱས་ནས་ཞེས་སོགས་སྨོས་པའི་རྒྱུ་མཚན་ཅི་ཡིན་ཞེ་ན། གནས་པ་དེས་འཕགས་པ་རྣམས་ཤས་ཆེར་གནས་པའི་ཕྱིར་རོ། །མདོར་ན། གཞན་དོན་ངེས་པར་འབྱུང་བའི་དབང་དུ་བྱས་པའི་རྣམ་པར་་་་ཐར་པ་རྣམ་པ་གསུམ་ནི། བྱང་སེམས་ཆེན་པོ་རྣམས་གཞན་དོན་དུ་སྤྲུལ་པ་སྣ་ཚོགས་བྱེད་པའི་རྒྱུ་བྱེད་པས་སྤྲུལ་པའི་ལམ་ཞེས་བསྟན་ཏོ། །གསུམ་པ་མཐོང་བའི་ཆོས་ལ་བདེ་བར་གནས་པའི་ལམ་ལ་ནི། གཟུགས་་་་་མེད་པའི་སྙོམས་འཇུག་གི་སྒྲིབ་པ་ལས་གྲོལ་བའི་གཟུགས་མེད་པའི་སྐྱེ་མཆེད་ཀྱི་རྣམ་ཐར་བཞི་ནི། ཐར་པ་མྱང་འདས་དང་། གཟུགས་མེད་ཞི་བའི་རོ་མྱང་ལས་གྲོལ་བར་མཚུངས་པས་ཐར་པ་དང་མཐུན་པར་གནས་་་་་་་

༄༅། །པའི་ལམ་ཞེས་བསྟན་ཏོ། །དེ་བཞིའི་ངོ་བོ་ནི། ནམ་མཁའ་མཐའ་ཡས་སྐྱེ་མཆེད་ལ་གནས་པ་དང་། རྣམ་ཤེས་དང་། ཅི་ཡང་མེད་པ་དང་། འདུ་ཤེས་མེད་མིན་སྐྱེ་མཆེད་ལ་གནས་པ་ཡང་དག་་་་་་་པར་འབྱོར་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ནི་རིམ་པ་བཞིན་དུ་ནམ་མ།བའ་དང་། རྣམ་ཤེས་མཐའ་ཡས་དང་། ཅིར་ཡང་མེད་པ་དང་། འདུ་ཤེས་མེད་མིན་སྐྱེ་མཆེད་ཀྱི་རྣམ་པར་ཐར་པའི་་་མཚན་ཉིད་ཡིན་ནོ། །ངག་དོན། བྱང་སེམས་མཐོང་ལམ་པའི་རྒྱུད་ཀྱི་ནམ་མཁའ་མཐའ་ཡས་སྐྱེ་མཆེད་ལ་གནས་པ་ཡང་དག་པར་འབྱོར་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ཆོས་ཅན། ནམ་་་མཁའ་མཐའ་ཡས་སྐྱེ་མཆེད་ཀྱི་རྣམ་པར་ཐར་པ་ཡིན་ཏེ། ནམ་མཁའ་མཐའ་ཡས་སྐྱེ་མཆེད་ལ་གནས་པ་ཡང་དག་པར་འབྱོར་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ཡིན་པའི་ཕྱིར། ཆོས་ཅན།ཐར་པ་དང་མཐུན་པར་གནས་པའི་ལམ་ཡིན་ཏེ། མྱང་འདས་དང་གཟུགས་མེད་ཞི་བའི་རོ་མྱང་ལས་གྲོལ་བར་མཚུངས་པའི་རྟོགས་པ་ཡིན་པའི་ཕྱིར། འགོག་པའི་རྣམ་ཐར་ནི་དགག་བྱ་སེམས་སེམས་བྱུང་རགས་པ་ཞི་་་་་་བའི་ལམ་ཡིན་པས་ཞི་བར་གནས་པའི་ལམ་ཡིན་ལ། དེའི་ངོ་བོ་ནི། དགག་བཞིའི་སྟེང་དུ་དགག་བྱ་འདུ་ཤེས་དང་ཚོར་བ་རགས་པ་བཀག་པའི་འཕགས་རྒྱུད་ཀྱི་རྣམ་གྲོལ་ལམ། མདོར་ན། གཞན་དོན་གྱི་ཆེད་དུ་་་་

བྱ་བ་ཅན་གྱི་རྣམ་པར་ཐར་པ་ལྔ་ནི། དེ་ལ་སྙོམས་པར་ཞུགས་པའི་ཚེ་དེ་ལ་ལུས་སེམས་བདེ་བར་གནས་པས་མཐོང་བའི་ཆོས་ལ་བདེ་བར་གནས་པའི་ལམ་ཞེས་བསྟན་ཏོ། །བཞི་པ་འཇིག་རྟེན་ལས་འདས་པའི་ལམ་ནི།འཇིག་རྟེན་ལས་འདས་པའི་ལམ་ལ་མཐར་གནས་ཀྱི་སྙོམས་འཇུག་རྣམ་པ་དགུའོ། །དེ་ལ་བསམ་གཏན་གྱི་སྙོམས་འཇུག་བཞི་ནི་རང་གི་རྟེན་ཆོས་མཐོང་སྒོམ་ལམ་གྱི་རྟེན་བྱེད་པས་འཇིག་རྟེན་ལས་འདས་པའི་ལམ་ཞེས་་་་་བསྟན་ཏོ། །གཟུགས་མེད་སྟོམས་འཇུག་བཞི་ནི་རང་གི་རྟེན་ཆོས་སྒོམ་ལམ་གྱི་རྟེན་བྱེད་པས་འཇིག་རྟེན་ལས་འདས་པའི་ལམ་ཞེས་བསྟན། འགོག་པའི་སྙོམས་འཇུག་ནི་དེ་ལ་དང་པོ་སྙོམས་པར་འཇུག་པ་་ན་ང་ལངས་་་་་་་ནས་མངོན་དུ་བྱེད་པ་གཉིས་ཀ་འཇིག་རྟེན་ལས་འདས་པའི་སེམས་ཀྱིས་བྱེད་པས་འཇིག་རྟེན་ལས་འདས་པའི་ལམ་ཞེས་བསྟན་ཏོ། །ངག་དོན་ནི། བསམ་གཏན་གྱི་སྙོམས་འཇུག་བཞི་ཆོས་ཅན། འཇིག་རྟེན་ལས་་་་་་་འདས་པའི་ལམ་ཞེས་བསྟན་པ་ལ་རྒྱུ་མཚན་ཡོད་དེ། རང་གི་རྟེན་ཆོས་མཐོང་སྒོམ་གྱི་རྟེན་བྱེད་པའི་རྒྱུ་མཚན་གྱིས་དེར་བསྟན་པའི་ཕྱིར། དེས་རིགས་འགྲེའོ། །དེ་ལ་བསམ་གཏན་དང་པོའི་སྙོམས་འཇུག་གི་མཚན་་་་་་་ཉིད་།་ ཡན་ལག་རྟོག་དཔྱོད་གང་རུང་གིས་ཁྱད་པར་དུ་བྱས་པའི་བསམ་གཏན་བཞིའི་ནང་ཚན་དུ་གྱུར་པའི་དགེ་བའི་སེམས་རྩེ་གཅིག་པ། བསམ་གཏན་གཉིས་པའི་སྙོམས་འཇུག་གི་མཚན་ཉིད། ཏིང་ངེ་འཛིན་ལས་་་

༄༅།ཝ་།སྐྱེསཔའིདགའ་བདེ་དང་ནང་རབ་ཏུ་དྭང་བས་ཁྱད་པར་དུ་བྱས་པའི་བསམ་གཏོ་བཞིའི་ནང་ཝོ་དུ་གྱུར་པའི་དགེ་བའི་སེམས་རྩེ་གཅིག་པ། བསམགཏནགསུམཔའིསྙོམས་གགིམརྙ་ །ཡན་ལག་དྲན་ཤེས་བཞིན་དང་བདེ་བས་ཁྱད་པར་དུ་བྱས་པའི་བསམ་གཏོ་བཞིའི་ནང་ཚན་དུ་གྱུར་པའི་དགེ་བའི་སེམས་རྩེ་གཅིག་པ། བསམ་གས་བཞི་པའི་སྙོམས་འཇུག་གི་མས་ཉིད། ཡན་ལག་དྲན་པ་དང་་་་་་་བཏང་སྙོམས་ཡོངས་སུ་དག་པས་ཁྱད་པར་དུ་བྱས་པའི་བསམ་གཏོ་བཞིའི་ནང་ཝོ་དུ་གྱུར་པའི་དགེ་བའི་སེམས་རྩེ་གཅིག་པའོ། །གཟུགས་མེད་པའི་སྙོམས་འཇུག་བཞི་ལ། ནམ་མཁའ་དང་རྣམ་ཤེས་མཐའ་ཡས་ཀྱི་་་་སྙོམས་འཇུག་གི་མས་ཉིད། གཟུགས་མེད་པའི་སྙོམས་འཇུག་གང་ཞིག །ནམ་མཁའ་དང་རྣམ་ཤེས་མཐའ་ཡས་པའི་མོས་པ་སྔོན་དུ་བཏོ་ནས་སྙོམས་པར་འཇུག་པའི་དགེ་བའི་སེམས་རྩེ་རྶཱག་པ། སོ་སོར་ཕྲོལ།ཅི་ཡང་མེད་པའི་སྐྱེ་མཆེད་ཀྱི་སྣོམས་འཇུག་གི་མས་ཉིད། གང་ཞིག །ཅི་ཡང་མེད་པའི་མོས་པ་སྔོན་དུ་བཏང་ནས་སྙོམས་པར་ཞུགས་པའི་དགེ་བའི་སེམས་རྩེ་གཅིག་པ། འདུ་ཤེས་མེད་མིན་སྐྱེ་མཆེད་ཀྱི་སྙོམས་་་་་་་འཇུག་གི་མཚན་ཉིད། གང་ག །འདུ་ཤེས་རགས་པ་མེད་ཅིང་འདུ་ཤེས་ཞི་བ་མེད་པ་མ་ཡིན་པ་དང་མཚུངས་པར་ལྡན་པའི་དགེ་བའི་སེམས་རྩེ་གཅིག་པའོ། །འགོག་པའི་སྙོམས་འཇུག་གི་མཚན་ཉིད། དགག་་་་་་་

བཞིའི་སྟེང་དུ་དགག་བྱ་འདུ་ཤེས་དང་ཚོར་བ་རགས་པ་ཅི་རིགས་པ་བཀག་པའི་འཕགས་རྒྱུད་ཀྱི་དགེ་བའི་སེམས་རྩེ་གཅིག་པ། ལྔ་པ་སྤོང་བའི་ལམ་ནི། སྤོང་བའི་ལམ་ལ་ཉོན་མོངས་པ་དང་མི་ལྡན་པའི་ངོ་བོ་བདེན་་་་་་་བཞིའི་ཡུལ་ཅན་གྱི་བར་ཆད་མེད་ལམ་བཞིའོ། །བཞིར་འབྱེད་པའི་རྒྱུ་མཚན་ཡུལ་བདེན་པ་བཞིས་བསྡུས་པས་སོ། །ངག་དོན། མ་ཐོང་ལམ་སྡུག་བསྔལ་ལ་ཆོས་ཤེས་པའི་བཟོད་པ་ཆོས་ཅན། སྤོང་བའི་ལམ་ཡིན་་་ཏེ་།་ བར་ཆད་མེད་ལམ་ཡིན་པའི་ཕྱིར། དྲུག་པ་སངས་རྒྱས་ཉིད་ཀྱི་ལམ་ནི། སངས་རྒྱས་ཉིད་ཀྱི་ལམ་ལ་ཕ་རོལ་ཏུ་ཕྱིན་པ་རྣམ་པ་བཅུའོ། །ངག་དོན། སྦྱིན་སོགས་ཕར་ཕྱིན་བཅུ་ཆོས་ཅན། སངས་རྒྱས་ཀྱི་་སྣེ་་་ལམ་ཡིན་ཏེ། རྫོགས་པའི་བྱང་ཆུབ་ཏུ་བགྲོད་པའི་གོ་སྐབས་ཕྱེ་ཤུལ་དུ་གྱུར་པ་ཡིན་པའི་ཕྱིར། མདོར་ན། གཉེན་པོའི་ལམ་ལ་གསུམ། སྤྲུལ་པའི་ལམ་ལ་གསུམ། མཐོང་བའི་ཆོས་ལ་བདེ་བར་གནས་པའི་ལམ་ལ་ལྔ། འཇིག་རྟེན་འདས་པའི་ལམ་ལ་དགུ། སྤོང་བའི་ལམ་ལ་བཞི། སངས་རྒྱས་ཉིད་ཀྱི་ལམ་ལ་བཅུ་ཡོད་པ་དེའི་ཕྱིར། བྱང་ཆུབ་སེམས་དཔའ་རྣམས་ལ་ལམ་ཤེས་པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་སུམ་ཅུ་་་རྩ་བཞི་ཡོད་ལ། དེ་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ་སུམ་ཅུ་རྩ་བཞི་ནི་སངས་རྒྱས་ཀྱི་རྒྱུད་ལ་ཡོད་དོ། །གསུམ་པ་ཐུན་མོང་མ་ཡིན་པ་རྣམ་མཁྱེན་གྱི་རྣམ་པ་ལ་བསྟན་བཤད་བསྡུ་གསུམ་ལས། དང་པོ་ནི།

༄༅། །རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ་སོ་དགུ་ནི་ཆོས་ཅན། གཞན་དང་ཐུན་མོང་མ་ཡིན་པའི་ལམ་གཅིག་པུ་ཡིན་ཏེ། སྤངས་རྟོགས་ཤིན་ཏུ་ཕུལ་དུ་བྱུང་བའི་ཕྱིར། གཉིས་པ་ལ་ཡོན་ཏན་གྱི་དབྱེ་་་་བ་དང་། དེ་རྣམས་ཀྱི་ངོ་བོ་ཉིད་ཀྱི་རྣམ་པ་དང་། དེ་རྣམས་ལ་མངའ་སྒྱུར་བའི་རྣམ་པ་དང་། ཆེད་དུ་བྱ་བའི་རྣམ་པ་དང་བཞི། དང་པོ་ལ་བཞི་ལས། སྟོབས་ནི། ཐུན་མོང་མ་ཡིན་པའི་ལམ་དེ་ལ་ཡོན་ཏན་གྱི་་་་དབྱེ་བ་བཞི་ཡོད་པའི་ནང་ནས་དང་པོ་སྟོབས་འཆད་པ་ལ། མི་མཐུན་ཕྱོགས་མཐའ་དག་བཅོམ་པའི་རྟོགས་པ་ནི། རྫོགས་པའི་སངས་རྒྱས་ཀྱི་སྟོབས་ཡིན་པས་དབྱེ་གཞི། དབྱེ་ངོ་རྣམ་པ་བཅུའོ། །འབྱེད་པའི་རྒྱུ་་་་་་་མཚན་ཡུལ་བཅུ་ཡོད་པས་སོ། །བཅུ་པོ་གང་ཞེ་ན། རྫོགས་པའི་སངས་རྒྱས་ཀྱི་སོ་སོར་རྟོག་པའི་ཡེ་ཤེས་ནི་བསམ་གཏན་ལ་བརྟེན་ནས་གནས་དང་གནས་མ་ཡིན་པ་ཆགས་ཐོགས་མེད་པར་མཁྱེན་པའི་ཡེ་ཤེས་ཡིན་པས་གནས་དང་གནས་མ་ཡིན་པ་མཁྱེན་པའི་སྟོབས་ཡིན་ནོ། །དེ་ལ་ཉེས་པར་སྤྱོད་པ་རྣམས་རྣམ་པར་སྨིན་པ་ཡིད་དུ་མི་འོང་བའི་གནས་དང་ཡིད་དུ་འོང་བའི་གནས་མ་ཡིན། ལེགས་པར་སྤྱོད་པ་རྣམས་རྣམ་པར་སྨིན་པ་ཡིད་དུ་འོང་བའི་གནས་དང་ཡིད་དུ་མི་འོང་བའི་གནས་མ་ཡིན་པ་སྟེ། དཔེར་ན་སེར་སྣ་ནི་དབུལ་བའི་གནས་དང་ལོངས་སྤྱོད་ཆེ་བའི་གནས་མ་ཡིན། སྦྱིན་པ་ནི་ལོངས་སྤྱོད་ཆེ་བའི་གནས་དང་དབུལ་བའི་གནས་མ་ཡིན་པ་ལྟ་

བུའོ་།་ །གནས་ནི་རྒྱུའོ། །རྫོགས་པའི་སངས་རྒྱས་ཀྱི་སོ་སོར་རྟོག་པའི་ཡེ་ཤེས་ནི་བསམ་གཏན་ལ་བརྟེན་ནས་དགེ་མི་དགེའི་རྣམ་པར་སྨིན་པ་བདེ་སྡུག་དང་། སེམས་ཅན་གྱི་མོས་པ་སྣ་ཚོགས་པ་དང་། དག་མ་དག་གི་འཇིག་རྟེན་གྱི་ཁམས་དུ་མ་དང་། སེམས་ཅན་དབང་པོ་མཆོག་རྣོ་བ་དང་མཆོག་མ་ཡིན་པ་འབྲིང་དང་། ཐ་མ་དང་། བདེ་འགྲོ་དང་ངན་འགྲོ་ཐམས་ཅད་དུ་འགྲོ་བའི་ལམ་དང་། སྤང་བྱ་ཀུན་ནས་ཉོན་མོངས་པ་་་་་དང་་།་ གཉེན་པོ་རྣམ་པར་བྱང་བ་དང་། རང་གཞན་གྱི་སྔོན་གྱི་སྐྱེ་གནས་དུ་མ་རྗེས་སུ་དྲན་པ་དང་། སེམས་ཅན་གྱི་འཆི་འཕོ་དང་སྐྱེ་བ་དང་། སྒྲིབ་གཉིས་ཀྱི་ཟག་པ་ཟད་པ་ཆགས་ཐོགས་མེད་པར་མཁྱེན་པའི་ཡེ་་་་ཤེས་ཡིན་པས། ལས་ཀྱི་རྣམ་པར་སྨིན་པ་དང་། མོས་པ་སྣ་ཚོགས་པ་དང་། འཇིག་རྟེན་གྱི་ཁམས་དུ་མ་དང་། དབང་པོ་མཆོག་དང་མཆོག་མ་ཡིན་པ་དང་། ཐམས་ཅད་དུ་འགྲོ་བའི་ལམ་དང་། ཀུན་ནས་ཉོན་མོངས་པ་དང་། རྣམ་པར་བྱང་བ་དང་། སྔོན་གྱི་གནས་རྗེས་སུ་དྲན་པ་དང་། འཆི་འཕོ་དང་སྐྱེ་བ་དང་། ཟག་པ་ཟད་པ་མཁྱེན་པའི་སྟོབས་ཡིན་ནོ། །གཉིས་པ་མི་འཇིགས་པ་ནི། དོན་གཉིས་མཐར་ཕྱིན་པར་་་ཆེ་བ་འཇོག་པ་ཡང་དག་པར་འབྱོར་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ནི། རྫོགས་པའི་སངས་རྒྱས་ཀྱི་མི་འཇིགས་པའི་རྣམ་པའི་ངོ་བོ་ཡིན་པས་དེ་དབྱེ་གཞི། དབྱེ་ངོ་རྣམ་པ་བཞིའོ། །དེ་་་་་་་

༄༅། །གང་ན། རྫོགས་པའི་སངས་རྒྱས་ཀྱི་སོ་སོར་རྟོག་པའི་ཡེ་ཤེས་ནི་ཤེས་བྱ་ཐམས་ཅད་སངས་རྒྱས་པར་ཆེ་བ་འཇོག་པ་དང་། རང་རྒྱུད་ཀྱི་ཟག་པ་ཐམས་ཅད་ཟད་པར་ཆེ་བ་འཇོག་པ་ཡང་དག་པར་འབྱོར་་་་་་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ཡིན་པས་རང་དོན་རྟོགས་པ་ཕུན་ཚོགས་དང་། སྤངས་པ་ཕུན་ཚོགས་སུ་དམ་བཅས་པ་ལ་མི་འཇིགས་པའི་རྣམ་པ་གཉིས་དང་། རྫོགས་པའི་སངས་རྒྱས་ཀྱི་སོ་སོར་རྟོགས་པའི་ཡེ་ཤེས་ནི། འདོད་ཆགས་ལ་སོགས་པའི་ཉོན་མོངས་པ་དང་། ཤེས་སྒྲིབ་ཐར་པ་དང་ཐམས་ཅད་མཁྱེན་པ་ལ་བར་ཆད་བྱེད་པ་ཉིད་དུ་སྟོན་པ་དང་། ཐམས་ཅད་ཤེས་པ་ཉིད་ཀྱི་ལམ་ཉན་རང་བྱང་ཆུབ་དང་་།་ ལམ་ཤེས་པ་ཉིད་ཀྱི་ལམ་རྫོགས་པའི་བྱང་ཆུབ་ཏུ་ངེས་པར་འབྱུང་བ་ཉིད་དུ་སྟོན་པར་ཆེ་བ་འཇོག་པ་ཡང་དག་པར་འབྱོར་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ཡིན་པས། བར་དུ་གཅོད་་་་་པའི་ཆོས་དང་། ངེས་པར་འབྱུང་བའི་ལམ་དམ་བཅས་པ་ལ་མི་འཇིགས་པའི་རྣམ་པ་གཉིས་ཏེ་བཞིའོ། །རྫོགས་པའི་སངས་རྒྱས་ཤཱཀྱ་ཐུབ་པ་ཆོས་ཅན། རྟོགས་པ་ཕུན་ཚོགས་སུ་དམ་བཅས་པ་ལ་མི་འཇིགས་པ་ཡིན་་་་ཏེ་།་ ཤེས་བྱ་ཆོས་ཅན་ཐམས་ཅད་སངས་རྒྱས་པར་ཞལ་གྱིས་འཆེས་པ་ལ་ཆོས་དང་མཐུན་པའི་རྒོལ་བ་མེད་པའི་སྟོན་པ་ཡིན་པས་སོ། །དེས་རིགས་འགྲེའོ། །གསུམ་པ་སོ་སོར་ཡང་དག་རིག་པ་ནི། བསམ་གཏན་་་

ལ་བརྟེན་ནས་རྟེན་དང་བརྟེན་པ་དང་བཤད་བྱ་དང་འཆད་བྱེད་ཆགས་ཐོགས་མེད་པར་མཁྱེན་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པའི་ཡེ་ཤེས་ནི་རྫོགས་པའི་སངས་རྒྱས་ཀྱི་སོ་སོར་ཡང་དག་རིག་པ་ཡིན་པས་དབྱེ་གཞི། དབྱེ་ངོ་རྣམ་པ་བཞིའོ། །དེ་གང་ན། རྫོགས་པའི་སངས་རྒྱས་ཀྱི་སོ་སོར་རྟོགས་པའི་ཡེ་ཤེས་ནི། བསམ་གཏན་ལ་བརྟེན་ནས་ཆོས་རྣམས་ཀྱི་མིང་གི་རྣམ་གྲངས་རྣམས་ཇི་སྙེད་པ་དང་། ཆོས་་་་་་་རྣམས་ཀྱི་རང་སྦྱིའི་མཚན་ཉིད་ཇི་སྙེད་པ་དང་། ཡུལ་རིས་སོ་སོའི་སྐད་དང་། ཆོས་རྣམས་ཀྱི་རབ་ཏུ་དབྱེ་བ་ཆགས་ཐོགས་མེད་པར་མཁྱེན་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པའི་ཡེ་ཤེས་ཡིན་་་་་་་པས་གོ་རིམ་བཞིན་དུ། རྫོགས་པའི་སངས་རྒྱས་ཀྱི་ཆོས་དང་། དོན་དང་། ངེས་པའི་ཚིག་དང་། སྤོབས་པ་སོ་སོར་ཡང་དག་པར་རིག་པ་ཡིན་ནོ། །དེ་ལ་ཆོས་ནི་རྟེན་རྒྱུའོ། །དོན་ནི་བརྟེན་པ་འབྲས་བུའོ། །བཞི་པ་སངས་རྒྱས་ཀྱི་ཆོས་མ་འདྲེས་པ་ལ་བཞི་ལས། དང་པོ་སྤྱོད་པ་མ་འདྲེས་པ་ནི། ཉན་ཐོས་དགྲ་བཅོམ་པ་རྣམས་ལ་སྐུ་གསུང་ཐུགས་ལ་འཁྲུལ་པ་ལ་སོགས་པའི་ཉེས་པ་མངའ་ཡང་། རྫོགས་པའི་སངས་རྒྱས་ནི་་་སྐུ་གསུང་ཐུགས་ཀྱི་གནས་ངན་ལེན་བག་ཆགས་དང་བཅས་པ་མསྣ་ཟླུས་པར་སྤངས་པས་སྐུ་ལ་འཁྲུལ་བ་མི་མངའ། གསུང་ལ་ཅ་ཅོ་མི་མངའ། ཐུགས་ལ་དྲན་པ་ཉམས་པ་དང་། མཉམ་པར་མ་གཞག་པ་དང་། བླང་་་

༄༅། །དོར་ཐ་དད་ཀྱི་འདུ་ཤེས་དང་། སོ་སོར་མ་བརྟགས་པར་སེམས་ཅན་གྱི་དོན་ཡལ་བར་འདོར་བའི་བཏང་སྙོམས་མི་མངའ་བས་སྤྱོད་པ་མ་འདྲེས་པ་ནི་རྣམ་པ་དྲུག་གོ །གཉིས་པ་རྟོགས་པ་མ་འདྲེས་པ་ནི།རྫོགས་པའི་སངས་རྒྱས་ནི་སྤངས་རྟོགས་མཐར་ཕྱིར་པས་འདུན་པ་དང་། བརྩོན་འགྲུས་དང་། དྲན་པ་དང་། ཏིང་ངེ་འཛིན་དང་། ཤེས་རབ་དང་། རྣམ་པར་གྲོལ་བ་མ་ཐོབ་པའི་ཉམས་པ་མི་མངའ་བས་རྟོགས་་་་པ་མ་འདྲེས་པ་རྣམ་པ་དྲུག་གོ །གསུམ་པ་ཕྲིན་ལས་མ་འདྲེས་པ་ནི། ཉན་ཐོས་དགྲ་བཅོམ་པ་རྣམས་ནི་ལུས་ངག་ཡིད་གསུམ་གྱི་ལས་རེས་འགའ་ལུང་མ་བསྟན་ལ་འཇུག་པ་མངའ་ཡང་། རྫོགས་པའི་སངས་རྒྱས་ཀྱི་་་་་མཆོག་གི་སྤྲུལ་པའི་སྐུ་ནི་སྐུ་གསུང་ཐུགས་ཀྱི་ཕྲིན་ལས་རྣམས་ཡེ་ཤེས་ཀྱིས་ཀུན་ནས་བསླང་ཞིང་ཡེ་ཤེས་དང་ལྷན་ཅིག་སྤྱོད་པས་ཕྲིན་ལས་མ་འདྲེས་པ་རྣམ་པ་གསུམ་མོ། །བཞི་པ་ཡེ་ཤེས་མ་འདྲེས་པ་ནི། རྫོགས་པའི་་་་སངས་རྒྱས་ནི་དུས་གསུམ་གྱི་ཆོས་ཐམས་ཅད་ལ་ཡེ་ཤེས་ཆགས་ཐོགས་མེད་པར་འཇུག་པས་ན་འདས་པའི་ཆོས་རྣམས་ལ་མ་ཆགས་མ་ཐོགས་པའི་ཡེ་ཤེས་མ་འོངས་པ་དང་ད་ལྟར་བྱུང་བའི་ཆོས་རྣམས་ལ་མ་ཆགས་མ་ཐོགས་་་པའི་ཡེ་ཤེས་ཏེ་ཡེ་ཤེས་མ་འདྲེས་པ་རྣམ་པ་གསུམ་མོ། །ངག་དོན། རྫོགས་པའི་སངས་རྒྱས་ཆོས་ཅན། ཁྱོད་ཀྱི་ཡེ་ཤེས་དེ་ཉན་རང་བྱང་སེམས་རྣམས་དང་ཐུན་མོང་མིན་ཏེ། ཁྱོད་དུས་གསུམ་གྱི་ཆོས་ཐམས་ཅད་ལ་

ཡེ་ཤེས་ཆགས་ཐོགས་མེད་པར་འཇུག་པ་དེ་ཡིན་པའི་ཕྱིར། ཆོས་ཅན། འདས་པ་དང་མ་འོངས་པ་དང་ད་ལྟར་བྱུང་བའི་ཆོས་རྣམས་ལ་མ་ཆགས་མ་ཐོགས་པའི་ཡེ་ཤེས་རྣམ་པ་གསུམ་ཡོད་དེ། ཁྱོད་དུས་གསུམ་གྱི་་་་་་་ཆོས་ཐམས་ཅད་ལ་ཡེ་ཤེས་ཆགས་ཐོགས་མེད་པར་འཇུག་པ་དེ་ཡིན་པའི་ཕྱིར། དེ་ལ་ཉོན་སྒྲིབ་སྤངས་པས་མ་ཆགས། ཤེས་སྒྲིབ་སྤངས་པས་མ་ཐོགས་པའོ། །མདོར་ན། རྫོགས་པའི་སངས་རྒྱས་ཀྱི་སྤྱོད་པ་མ་་་་་་་འདྲེས་པ་དྲུག །རྟོགས་པ་མ་འདྲེས་པ་དྲུག །ཕྲིན་ལས་མ་འདྲེས་པ་གསུམ། ཡེ་ཤེས་མ་འདྲེས་པ་གསུམ་ཡོད་པ་དེའི་ཕྱིར། རྫོགས་པའི་སངས་རྒྱས་ཀྱི་ཆོས་ཉན་རང་བྱང་སེམས་རྣམས་དང་མ་འདྲེས་པ་བཅོ་བརྒྱད་་་ཡོད་དོ། །གཉིས་པ་ནི། བཤད་ཅིང་འཆད་པར་འགྱུར་རོ། །གང་གིས་ན་སྨན་པ་ལྟ་བུའི་དུས་གསུམ་གྱི་སངས་རྒྱས་ཐམས་ཅད་ཀྱིས་སོ། །གང་ན་སྨན་ལྟ་བུའི་སྤྲོས་བྲལ་དེ་བཞིན་ཉིད་དོ། །གང་ལ་ན་ནད་པ་ལྟ་་་བུའི་གདུལ་བྱ་རིགས་ཅན་གསུམ་ལའོ། །དགོས་པ་ནད་ལྟ་བུའི་སྒྲིབ་གཉིས་བག་ཆགས་དང་བཅས་པ་ཞི་བར་བྱ་བའི་ཕྱིར་དུའོ། །ཇི་ལྟར་ན། སྨན་པས་ནད་པ་ལ་སྨན་གཏོང་བ་ལྟར་དྲང་དོན་ངེས་དོན་སྣ་ཚོགས་པའི་་་སྒོ་ནས་སོ། །དེས་ན་སངས་རྒྱས་ཐམས་ཅད་ཀྱིས་བཤད་པའི་དེ་བཞིན་ཉིད་རང་བཞིན་གྱིས་རྣམ་པར་དག་པ་ལ་གློ་བུར་གྱི་དྲི་མ་མཐའ་དག་གིས་དག་པར་མངོན་སུམ་དུ་གྱུར་པའི་མཉམ་གཞག་དེ་དེ་བཞིན་ཉིད་ཀྱི་རྣམ་པ་་་

༄༅། །ཡིན་ཏེ། ཡུལ་རང་བཞིན་གྱིས་སྐྱེ་བ་དང་བྲལ་བ་ལ། ཡུལ་ཅན་མཉམ་གཞག་ཀྱང་དེའི་ངང་དུ་གྱུར་པའི་ཕྱིར་རོ། །རྫོགས་པའི་སངས་རྒྱས་ཀྱི་མཉམ་ཉིད་ཡེ་ཤེས་ཆོས་ཅན། དེ་བཞིན་ཉིད་ཀྱི་རྣམ་པ་ཡིན་ཏེ། སངས་རྒྱས་ཐམས་ཅད་ཀྱིས་བཤད་པའི་དེ་བཞིན་ཉིད་ཀྱི་གནས་ལུགས་ཇི་ལྟར་ཡིན་པ་བཞིན་མངོན་དུ་གྱུར་པའི་ཡེ་ཤེས་ཡིན་པའི་ཕྱིར། གསུམ་པ་ནི། འདུས་བྱས་དང་འདུས་མ་བྱས་ལ་སོགས་པའི་ཆོས་་་་་ཐམས་ཅད་ལ་མངའ་བསྒྱུར་རོ། །ཇི་ལྟར་ན་སྤང་པ་དང་མངོན་དུ་བྱ་བ་ལ་སོགས་པ་ཇི་ལྟར་བཞེད་པ་བཞིན་དུའོ། །གང་གིས་ན། རང་བྱུང་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱིས་སོ། །དེས་ན། ཆོས་་་་་་་ཐམས་ཅད་ལ་ཇི་ལྟར་བཞེད་པ་བཞིན་མངའ་སྒྱུར་བའི་ཡེ་ཤེས་ནི་རང་བྱུང་གི་རྣམ་པ་ཡིན་ནོ། །ངག་དོན་ནི། འབྲས་བུ་རྣམ་མཁྱེན་ཆོས་ཅན། །རང་བྱུང་གི་རྣམ་པ་ཡིན་ཏེ། ཆོས་ཐམས་ཅད་ལ་ཇི་ལྟར་བཆེ།ད་པ་་་་་་་བཞིན་མངའ་སྒྱུར་བའི་ཡེ་ཤེས་ཡིན་པའི་ཕྱིར། བཞི་པ་ནི། ཇི་ལྟར་ཇི་སྙེད་པའི་རྣམ་པ་ཐམས་ཅད་མ་ལུས་པར་ཇི་ལྟར་ཡིན་པ་ལྟར་མངོན་དུ་གྱུར་བའི་ཚུལ་གྱིས་རྟོགས་པའི་ཡེ་ཤེས་ནི་སངས་རྒྱས་ཉིད་ཀྱི་རྣམ་པ་སྟེ།བླ་ན་མེད་པའི་རྣམ་པ་གསུམ་མོ། །ངག་དོན། ཆོས་ཅན། སངས་རྒྱས་ཉིད་ཀྱི་རྣམ་པ་ཡིན་ཏེ། རྣམ་པ་ཐམས་ཅད་མངོན་དུ་གྱུར་པའི་ཚུལ་གྱིས་རྟོགས་པའི་ཡེ་ཤེས་ཡིན་པའི་ཕྱིར། མདོར་ན། ཡོན་ཏན་གྱི་་་་་་་

དབྱེ་བ་སོ་དྲུག །དེ་རྣམས་ཀྱི་ངོ་བོ་དེ་བཞིན་ཉིད་དང་། དེ་རྣམས་ལ་མངའ་སྒྱུར་བའི་རང་བྱུང་དང་། ཆེད་དུ་བྱ་བ། སངས་རྒྱས་ཉིད་ཀྱི་རྣམ་པ་ཡོད་པ་དེའི་ཕྱིར། སངས་རྒྱས་རྣམས་ལ་རྣམ་པ་ཐམས་ཅད་མཁྱེན་་པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་ཐུན་མོང་མ་ཡིན་པ་སུམ་ཅུ་རྩ་དགུ་ཡོད་དོ། །གསུམ་པ་ལ་རང་བཞིན་གྱི་སྒོ་ནས་སོ་སོའི་མཇུག་བསྡུ། གྲངས་ཀྱི་སྒོ་ནས་ཐུན་མོང་གི་མཇུག་བསྡུ་བ་གཉིས། དང་པོ་ནི། རྣམ་་་་པ་གསུམ་རྒྱས་པར་བསྟན་པ་དེ་ལ། ཐམས་ཅད་ཤེས་པའི་རྣམ་པ་ཆོས་ཅན། ཁྱོད་ལ་དགེ་བའི་རྩ་བ་དང་མཚུངས་ལྡན་གྱི་ཉོན་མོངས་ལ་ཟག་པར་བྱས་པའི་ཟག་མེད་དང་ཟག་བཅས་གཉིས་སུ་འབྱེད་པ་ལ་རྒྱུ་མཚན་་་་་་་ཡོད་དེ། ཁྱོད་ཉན་ཐོས་དང་བྱང་ཆུབ་སེམས་དཔའི་རྒྱུད་ལ་ཡོད་པའི་བྱེ་བྲག་གིས་དེར་ཕྱེ་བའི་ཕྱིར། ཤེས་བྱ་ཆོས་ཅན། ལམ་ཤེས་ཀྱི་རྣམ་པ་སོ་དྲུག་ནི་དགེ་བའི་རྩ་བ་དང་མཚུངས་ལྡན་གྱི་ཉོན་མོངས་ལ་ཟག་པར་་་་་་བྱས་པའི་ཟག་བཅས་དེ་ཁོ་ན་ཡིན་ཏེ། བྱང་ཆུབ་སེམས་དཔའ་རྣམས་ཀྱིས་དགེ་བའི་རྩ་བ་དང་མཚུངས་ལྡན་གྱི་ཉོན་མོངས་པ་ཤིན་ཏུ་མ་སྤངས་པར་རྒྱུད་ལ་ཡོད་པའི་ཕྱིར། ཆོས་ཅན། རྣམ་པ་ཐམས་ཅད་མཁྱེན་པ་་་་་་་ཉིད་ཀྱི་རྣམ་པ་རྣམས་ནི་ཟག་པ་མེད་པ་ཁོ་ན་ཡིན་ཏེ། རྫོགས་པའི་སངས་རྒྱས་ཀྱིས་སྒྲིབ་གཉིས་བག་ཆགས་དང་བཅས་པ་རྣམ་པ་ཐམས་ཅད་དུ་སྤངས་པས་ཆོས་ཐམས་ཅད་ལ་མངའ་བསྒྱུར་བའི་ཕྱིར། གཉིས་པ་ནི།

༄༅། །གཞི་ཤེས་ཀྱི་རྣམ་པ་ཉེར་བདུན། ལམ་ཤེས་ཀྱི་རྣམ་པ་སོ་དྲུག །རྣམ་མཁྱེན་གྱི་རྣམ་པ་བརྒྱ་དང་བཅུ་ཡོད་པས་རྣམ་པ་རྣམས་གཅིག་ཏུ་བསྡོམསནས་བགྲངས་ན་རྣམ་པ་བརྒྱ་བདུན་ཅུ་རྩ་གསུམ་ཡོད་དོ། །གཉིས་པ་ནི། སངས་རྒྱས་རྣམས་ལ་ལྷག་པར་བྱས། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། རྣམ་པ་བཤད་ནས་སྦྱོར་བའི་སྔོན་དུ་ཉན་པ་ལ་སོགས་པའི་སྣོད་་་་་་་སྦྱོར་བ་པོ་བསྟན་པ་ལ་རྒྱུ་མཚན་ཡོད་དེ། སྤྱོར་བ་ཁྱད་པར་ཅན་དག་གིས་རྣམ་པ་རྣམས་བསྒོམས་དགོས་ན། སྦྱོར་བ་དེ་དག་ཀྱང་སྙེར་བ་པོ་མེད་པར་བརྗོད་མི་ནུས་པས་སོ། །ཚིག་དོན་འབྱེད་པ་ནི། ཚོགས་ལམ་་་་་ཆེན་པོ་ལ་གནས་པའི་བྱང་སེམས་ཆོས་ཅན། རྣམ་པ་སྒོམ་པའི་མཚན་ཉིད་ཅན་གྱི་ཡུམ་རྣམ་རྫོགས་སྦྱོར་བ་འདི་སྟོན་པའི་གཞུང་ཤེར་ཕྱིན་ཉན་པའི་སྣོད་དང་ཚིག་བློ་ལ་ལེན་ཅིང་འཛིན་པའི་སྣོད་ཡིན་ཏེ། སྔོན་འདས་པ་་་་དང་ད་ལྟར་བྱུང་བའི་རྫོགས་པའི་སངས་རྒྱས་ཀྱི་མཆོག་གི་སྤྲུལ་པའི་སྐུ་རྣམས་ལ་དམིགས་བསལ་མེད་པར་སྤྱིར་དགེ་བའི་རྩ་བ་བསྐྲུན་ཅིང་ལྷག་པར་སྦྱང་བ་བྱས་པ་དང་། ཐེག་ཆེན་དགེ་བའི་བཤེས་གཉེན་གྱིས་དངོས་སུ་་་་བྱིན་གྱིས་བརླབས་པའི་སེམས་དཔའ་ཡིན་པའི་ཕྱིར་དང་། སྔོན་དེ་རྣམས་ལ་དམིགས་ཀྱིས་བསལ་ནས་ལུས་ངག་ཡིད་གསུམ་གྱི་བསྙེན་བཀུར་གྱིས་མཉེས་པར་བྱས་ཏེ་ཡུན་རིང་དུ་བསྟེན་པ་དང་། ཐེག་ཆེན་དགེ་བའི་་་་་་་

བཤེས་གཉེན་གྱིས་དངོས་སུ་བྱིན་གྱིས་བརླབས་པའི་སེམས་དཔའ་ཡིན་པའི་ཕྱིར། ཆོས་ཅན། ཡུམ་རྣམ་རྫོགས་སྦྱོར་བ་འདི་སྟོན་པའི་གཞུང་ཤེར་ཕྱིན་གྱི་དོན་མི་བརྗེད་པར་འཛིན་པའི་སྣོད་ཡིན་ཏེ། སྔོན་འདས་པ་་་་་་དང་ད་ལྟར་བྱུང་བའི་སངས་རྒྱས་ཀྱི་མཆོག་གི་སྤྲུལ་པའི་སྐུ་རྣམས་ལ་གཞུང་ཤེར་ཕྱིན་གྱི་ཚིག་དོན་ལ་ཐེ་ཚོམ་ཟ་བའི་དོན་ཀུན་ཡོངས་སུ་འདྲི་བ་བྱས་པ་དང་། ཐེག་ཆེན་དགེ་བའི་བཤེས་གཉེན་གྱིས་དངོས་སུ་བྱིན་གྱིས་་་་་་་བརླབས་པའི་སེམས་དཔའ་ཡིན་པའི་ཕྱིར། བྱང་སེམས་མཐོང་ལམ་པ་ཆོས་ཅན། ཡུམ་རྣམ་རྫོགས་སྦྱོར་བ་འདི་སྟོན་པའི་གཞུང་ཤེར་ཕྱིན། སོགས་པ་ཚུལ་བཞིན་ཡིད་ལ་བྱེད་པའི་སྣོད་ཡིན་ཏེ། སྔོན་འདས་པ་དང་ད་ལྟར་བྱུང་བའི་སངས་རྒྱས་ཀྱི་མཆོག་གི་སྤྲུལ་པའི་སྐུ་རྣམས་ཀྱི་དྲུང་དུ་འཁོར་གསུམ་དུ་མི་རྟོག་པའི་སྦྱིན་སོགས་བཅུ་བསྒྲུབས་པ་དང་། ཐེག་ཆེན་དགེ་བའི་བཤེས་གཉེན་གྱིས་དངོས་སུ་བྱིན་གྱིས་བརླབས་པའི་སེམས་་་་་་་དཔའ་ཡིན་པའི་ཕྱིར། ཁྱབ་སྟེ། དེ་རྣམས་ཡིན་ན་དེ་རྣམས་ཡིན་པར་སངས་རྒྱས་ལ་སོགས་པའི་དམ་པ་རྣམས་བཞེད་པའི་ཕྱིར་རོ། །གསུམ་པ་ནི། གཟུགས་ལ་སོགས་ལ་མི་གནས་ཕྱིར། །ཞེས་བྱ་བ་ལ་སོགས་་་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་སྦྱོར་བ་པོ་བསྟན་ནས། དེའི་རྗེས་སུ་སྦྱོར་བ་བསྟན་པ་ལ་རྒྱུ་མཚན་ཡོད་དེ། ཁྱད་པར་མ་བསྟན་པར་ཁྱད་པར་གྱི་གཞི་

༄༅། །མི་ངེས་པའི་ཕྱིར། ཚིག་དོན་འབྱེད་པ་ནི། མཁྱེན་གསུམ་གྱི་གནས་ལུགས་ཐོས་གསམ་གྱིས་ཤེས་པའི་དོན་ལ་དབང་ཐོབ་པར་བྱ་བའི་ཕྱིར་དུ་རྣམ་པ་རྣམས་མི་དམིགས་པར་རྟོགས་ནས་སྒོམ་པའི་རྣལ་་་་་་་འབྱོར་ནི། རྣམ་ཀུན་གྱི་སྦྱོར་བ་མཚན་ཉིད་ཡིན་པས་དབྱེ་གཞི། དབྱེ་ངོ་རང་བཞིན་གྱི་སྦྱོར་བ་ལྔ། གནས་སྐབས་ཀྱི་སྦྱོར་བ་བཅོ་ལྔ་སྟེ་སྦྱོར་བ་ཉི་ཤུའོ། །དེ་རྣམས་གང་ཞེ་ན། དང་པོ་རང་བཞིན་གྱི་སྦྱོར་པ་ལྔ་ནི།བྱང་སེམས་ཚོགས་ལམ་པ་དབང་རྣོན་གྱི་ཏིང་ངེ་འཛིན་ཆོས་ཅན། གཟུགས་སོགས་ལ་མི་གནས་པའི་སྦྱོར་བ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་གཟུགས་སོགས་དེ་ཁོ་ནར་གནས་བྱ་མ་ཡིན་པར་རྟོགས་་་ནས་སྒོམ་པའི་རྣལ་འབྱོར་ཡིན་པའི་ཕྱིར། གཟུགས་སོགས་ཆོས་ཅན། དེ་ཁོ་ནར་གནས་བྱ་མ་ཡིན་ཏེ། དོན་དམ་པར་ངོ་བོ་ཉིད་མེད་པས་སོ། །ཆོས་ཅན། གཟུགས་སོགས་ལ་མི་སྦྱོར་བའི་སྦྱོར་བ་ཡིན་ཏེ།གཞན་དོན་དུ་རྣམ་མཁྱེན་ཡིད་ལ་བྱེད་བས་གཟུགས་སོགས་དེ་ལ་དེ་ཁོ་ནར་མི་སྦྱོར་བའི་ཚུལ་གྱིས་སྒོམ་པའི་རྣལ་འབྱོར་ཡིན་པའི་ཕྱིར། ཆོས་ཅན། ཟབ་པ་དང་། གཏིང་དཔག་དཀའ་བ་དང་། ཚད་མེད་པའི་སྦྱོར་་བ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་གཟུགས་སོགས་དེ་བཞིན་ཉིད་ཀྱི་ངོ་བོས་ཟབ་པ་དང་། གཏིང་དཔག་དཀའ་བ་དང་། ཚད་མེད་པར་རྟོགས་ནས་མི་དམིགས་པར་སྒོམ་པའི་རྣལ་འབྱོར་ཡིན་པའི་

ཕྱིར་།་ དེ་རྣམས་རང་བཞིན་གྱི་སྤྱོར་བ་ལྔའོ། །དེ་ལྔ་ནི་ལས་དང་པོ་པའི་ས་ནས་ས་བཅུ་པའི་བར་ཐམས་ཅད་དུ་ཁྱབ་བྱེད་དུ་ཡོད་པའི་ཕྱིར་རང་བཞིན་ཞེས་བྱའོ། །གནས་སྐབས་ཀྱི་སྦྱོར་བ་བཅོ་ལྔ་ནི། བྱང་སེམས་་་་ཚོགས་ལམ་པ་དབང་རྟུལ་གྱི་ཏིང་ངེ་འཛིན་ཆོས་ཅན། ཚེགས་ཆེན་པོས་ཡུན་རིང་མོ་ཞིག་ནས་འཚང་རྒྱ་བའི་སྤྱོར་བ་ཡིན་ཏེ། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་ལ་དབང་ཐོབ་པའི་ཕྱིར་དུ་་་་་་རྣམ་པ་རྣམས་མི་དམིགས་པར་རྟོགས་ནས་སྒོམ་པའི་རྣལ་འབྱོར་གང་ཞིག །ཡུམ་སྤྲོས་བྲལ་ལ་དངངས་སྐྲག་སྐྱེ་སྲིད་པའི་ཕྱིར། ས་མཚམས་ཚོགས་ལམ་པ་དབང་རྟུལ་ཁོ་ནའི་རྒྱུད་ལ་ཡོད། སྦྱོར་ལམདྲོད་ལ་གནས་་་་་་པའི་སེམས་དཔའི་ཏིང་ངེ་འཛིན་ཆོས་ཅན། ལུང་བསྟན་པ་འཐོབ་པའི་སྦྱོར་བ་ཡིན་ཏེ། གང་ཞིག །ཡུམ་སྤྲོས་བྲལ་ལ་མི་སྐྲག་ཅིང་མངོན་སུམ་དུ་ལུང་བསྟན་མ་ཐོབ་པའི་ཕྱིར། ཆོས་ཅན། ཕྱིར་མི་ལྡོག་པའི་སྦྱོར་་་བ་ཡིན་ཏེ། གང་ཞིག །ཡུམ་ཟབ་མོ་རྟོགས་པ་རང་རྒྱུད་ལ་སྐྱེས་ནས་ཡང་དག་པར་འཛིན་ཅིང་མངོན་སུམ་དུ་ལུང་བསྟན་པ་མ་ཐོབ་པའི་ཕྱིར། ཆོས་ཅན། ངེས་པར་འབྱུང་བའི་སྦྱོར་བ་ཡིན་ཏེ། གང་ཞིག །རྫོགས་པའི་སངས་རྒྱས་ཀྱི་བར་ཆད་བྱེད་པའི་ཆོས་སྤོང་ཞིང་མངོན་སུམ་དུ་ལུང་བསྟན་མ་ཐོབ་པའི་ཕྱིར། ཆོས་ཅན། བར་ཆད་མེད་པའི་སྦྱོར་བ་ཡིན་ཏེ། གང་ཞིག །རྟག་ཏུ་ཡུམ་སྤྲོས་པ་ལ་ཟབ་མོ་རྟོགས་ནས་སྒོམ་

༄༅། །ཞིང་མངོན་སུམ་དུ་ལུང་བསྟན་མ་ཐོབ་པའི་ཕྱིར། ས་མཚམས་དེ་བཞི་ཚོགས་ལམ་ནས་ས་བདུན་པའི་བར་ན་ཡོད། མཐོང་ལམ་སྡུག་བསྔལ་ཆོས་བཟོད་ལ་གནས་པའི་སེམས་དཔའི་ཏིང་ངེ་འཛིན་ཆོས་་་་་་་ཅན་།་ རྫོགས་པའི་བྱང་ཆུབ་ལ་ཉེ་བའི་སྦྱོར་བ་ཡིན་ཏེ། གང་ཞིག །ཟག་པ་མེད་པ་འཇིག་རྟེན་ལས་འདས་པའི་ཡེ་ཤེས་གསར་དུ་སྐྱེས་པའི་ཕྱིར། ས་མཚམས་འདི་ས་དང་པོ་ན་ཡོད། ས་དང་པོའི་ཏིང་ངེ་འཛིན་་་་ཆོས་ཅན། མྱུར་དུ་མངོན་པར་རྫོགས་པར་བྱང་ཆུབ་པའི་སྦྱོར་བ་ཡིན་ཏེ། གང་ཞིག །འབྲས་བུ་ཆོས་སྐུ་མྱུར་དུ་འགྲུབ་པའི་འཕགས་རྒྱུད་ཀྱི་ཉམས་ལེན་ཡིན་ཞིང་མངོན་སུམ་དུ་ལུང་བསྟན་མ་ཐོབ་པའི་ཕྱིར། འདི་་་་་ས་དང་པོ་ནས་བདུན་པའི་བར་ན་ཡོད། ས་བརྒྱད་པའི་ཏིང་ངེ་འཛིན་ཆོས་ཅན། གཞན་དོན་གྱི་སྦྱོར་བ་ཡིན་ཏེ། གང་ཞིག །གཞན་དོན་དུ་ཆོས་ཀྱི་འཁོར་ལོ་བསྐོར་བའི་དག་པ་སའི་ཉམས་ལེན་ཡིན་པའི་ཕྱིར།ཆོས་ཅན། འཕེལ་འགྲིབ་མེད་པའི་སྦྱོར་བ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་ཆོས་ཐམས་ཅད་དོན་དམ་པར་འཕེལ་འགྲིབ་མི་དམིགས་པར་རྟོགས་ནས་སྒོམ་པའི་དག་པ་སའི་རྣལ་འབྱོར་ཡིན་པའི་ཕྱིར།ཆོས་ཅན། ཆོས་དང་ཆོས་མ་ཡིན་པ་རྦོགས་མི་དམིགས་པའི་སྦྱོར་བ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་ཆོས་དང་ཆོས་མ་ཡིན་པ་དང་དགེ་མི་དགེ་དང་འདོད་པའི་ཁམས་ལ་སོགས་པ་དེ་ཁོ་ནར་མི་་་་་་་

དམིགས་པར་རྟོགས་ནས་སྒོམ་པའི་དག་པ་སའི་རྣལ་འབྱོར་ཡིན་པའི་ཕྱིར། དེ་ལ་ཆོས་ནི་རྣམ་པར་བྱང་བ། ཆོས་མ་ཡིན་པ་ནི་ཀུན་ནས་ཉོན་མོངས་པའོ། །ཆོས་ཅན། གཟུགས་ལ་སོགས་པ་བསམ་གྱིས་མི་ཁྱབ་་་་་་པའི་རྣམ་པ་འགོག་པའི་སྦྱོར་བ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་པར་རློམ་པ་བསལ་ནས་མི་དམིགས་པར་སྒོམ་པའི་དག་པ་སའི་སྦྱོར་བ་ཡིན་པའི་་་་་་་ཕྱིར་།་ ཆོས་ཅན། གཟུགས་ལ་སོགས་པའི་དངོས་པོར་རྣམ་པར་མི་རྟོག་པའི་སྦྱོར་བ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས། གཟུགས་སོགས་ཆོས་ཅན་དང་། དེའི་མཚན་མ་སྔོན་པོ་ལ་སོགས་པ་་་་་དང་་།་ དེའི་ངོ་བོ་འབྱུང་བ་ལས་གྱུར་པ་ལ་སོགས་པར་རྣམ་པར་མི་རྟོག་པའི་དག་པ་སའི་རྣལ་འབྱོར་ཡིན་པའི་ཕྱིར། ཆོས་ཅན། འབྲས་བུ་རིན་པོ་ཆེ་འབྱིན་པར་བྱེད་པའི་སྦྱོར་བ་ཡིན་ཏེ། གཞན་དོན་དུ་རྣམ་མཁྱེན་་ཡིད་ལ་བྱེད་པས་གདུལ་བྱའི་སྐལ་བ་དང་འཚམ་པར་འབྲས་བུ་དང་པོ་རྒྱུན་ཞུགས་ཀྱི་འབྲས་བུ་ལ་སོགས་པ་ཐེག་པ་གསུམ་གྱི་འབྲས་བུ་རྣམས་འབྱིན་པར་བྱེད་པའི་དག་པ་སའི་རྣལ་འབྱོར་ཡིན་པའི་ཕྱིར། ཆོས་ཅན།རྣམ་པར་དག་པའི་སྦྱོར་བ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་གཟུགས་སོགས་ཆོས་ཐམས་ཅད་རང་བཞིན་གྱིས་རྣམ་པར་དག་པར་རྟོགས་ནས་སྒོམ་པའི་དག་པ་སའི་རྣལ་འབྱོར་ཡིན་པའི་ཕྱིར། ས་་་་་་་

༄ཚོ། །མཚམས་བདུན་པོ་དེ་དག་པ་ས་ན་ཡོད། དུས་ཚིགས་སྔོན་དུ་བཏང་ནས་རྣམ་པ་རྣམས་མི་དམིགས་པར་སྒོམ་པའི་བྱང་སེམས་ཚོགས་ལམ་པའི་ཏིང་ངེ་འཛིན་ཆོས་ཅན། ས་མཚམས་དང་བཅས་པའི་སྦྱོར་བ་ཡིན་ཏེ། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་ལ་དབང་ཐོབ་པར་བྱ་བའི་ཕྱིར་དུ་དུས་ཚིགས་སྔོན་དུ་བཏང་ནས་རྣམ་པ་རྣམས་མི་དམིགས་པར་སྒོམ་པའི་རྣལ་འབྱོར་ཡིན་པའི་ཕྱིར། ལོ་སྐོར་་་་་་དང་ཟླ་བའི་བར་དུ་མངོན་པར་བརྩོན་པ་མི་འདོར་པ་ནི་དུས་དྲིགས་མཚོན་པའོ། །དེ་ལྟར་ན་གནས་སྐབས་ཀྱི་སྦྱོར་བ་བཅོ་ལྔའོ། །སྦྱོར་བ་ཉི་ཤུ་པོའི་གོ་རིམ་ནི་མངོན་པར་རྟོགས་པའི་རིམ་པ་ཡིན་ནོ། །མཚོན་སྦྱོར་་་་་་་ཡང་དེ་ཉིད་དོ། །བཞི་པ་ནི། བདུད་ཀྱི་མཐུ་བཅོམ་ལ་སོགས་པ། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། སྦྱོར་བ་བསྟན་ནས། དེའི་འོག་ཏུ་དེ་དག་གི་་་་་་་ཡོན་ཏན་བཤད་པ་ལ་རྒྱུ་མཚན་ཡོད་དེ། སྦྱོར་བའི་འབྲས་བུ་ཡོན་ཏན་མཐོང་བ་སྔོན་དུ་བཏང་ནས་ཡོན་ཏན་དོན་གཉེར་གྱི་རྟོགས་ལྡན་རྣམས་རྒྱུ་སྦྱོར་བ་རྣམས་ལ་ཤིན་ཏུ་གོམས་པར་བྱེད་པས་སོ། །ཚིག་དོན་འབྱེད་པ་་་་་ནི་།་ རང་རྒྱུ་རྣམ་ཀུན་སྦྱོར་བ་བསྒོམས་པ་ལས་བྱུང་བའི་དགེ་ལེགས་ནི་རྣམ་ཀུན་སྦྱོར་བའི་ཡོན་ཏན་ཡིན་པས་དབྱེ་གཞི། དབྱེ་ངོ་རྣམ་པ་བཅུ་བཞི་ཡིན་ནོ། །དེ་རྣམས་གང་ན། རྣམ་ཀུན་གྱི་སྦྱོར་བ་ཕྱིན་ཅི་མ་ལོག་་་་་

པར་བསྒོམས་བས་སངས་རྒྱས་ཀྱིས་བྱིན་གྱིས་བརླབས་པ་ཐོབ་པས་བདུད་ཀྱི་མཐུ་བཅོམ་པའི་དགེ་ལེགས་འབྱུང་ངོ་། །ངག་དོན། རྣམ་ཀུན་གྱི་སྦྱོར་བ་ཕྱིན་ཅི་མ་ལོག་པར་བསྒོམས་པའི་བྱང་སེམས་ཆོས་ཅན། བདུད་་ཀྱི་མཐུ་བཅོམ་པའི་དགེ་ལེགས་འབྱུང་སྟེ། སངས་རྒྱས་ཀྱིས་བྱིན་གྱིས་བརླབས་པའི་སེམས་དཔའ་ཡིན་པའི་ཕྱིར། རྣམ་ཀུན་གྱི་སྦྱོར་བ་ཕྱིན་ཅི་མ་ལོག་པར་བསྒོམས་པས་བདུད་ཀྱི་མཐུ་བཅོམ་པའི་དགེ་ལེགས་ཆོས་ཅན།རྣམ་ཀུན་གྱི་སྦྱོར་བའི་ཡོན་ཏན་ཡིན་ཏེ། དེ་བསྒོམས་པ་ལས་བྱུང་བའི་དགེ་ལེགས་ཡིན་པའི་ཕྱིར། དེས་ཐམས་ཅད་རིགས་འགྲེའོ། །རྣམ་ཀུན་གྱི་སྦྱོར་བ་ཕྱིན་ཅི་མ་ལོག་པར་བསྒོམས་པས་སངས་རྒྱས་ཀྱིས་དགོངས་་་་པ་ཐོབ་པས་སངས་རྒྱས་ཀྱིས་རྒྱ་ཆེར་དགོངས་ཤིང་མཁྱེན་པའི་དགེ་ལེགས་འབྱུང་ངོ་། །དེ་དེ་ལྟར་བསྒོམས་པས་སངས་རྒྱས་ཀྱི་ཡེ་ཤེས་ཀྱིས་གཟིགས་པ་ཐོབ་པས་སངས་རྒྱས་ཀྱིས་མངོན་སུམ་དུ་བྱེད་པའི་དགེ་ལེགས་་་་་་་འབྱུང་ངོ་། །བསྒོམས་པས་རྒྱུ་གནས་སྐབས་ཀྱི་བྱང་ཆུབ་ཆེན་པོ་ལ་ཉེ་བར་གྱུར་པ་ཐོབ་པས་འབྲས་བུ་རྫོགས་པའི་བྱང་ཆུབ་ལ་ཉེ་བར་གྱུར་པའི་དགེ་ལེགས་འབྱུང་ངོ་། །དེ་བསྒོམས་པས་ཡུམ་འབྲི་བ་ལ་སོགས་པའི་ཕན་་་ཡོན་ཆེན་པོ་ཐོབ་པས་དོན་ཆེན་པོ་སངས་རྒྱས་དང་མི་འབྲལ་བ་དང་ཕན་ཡོན་ཆེན་པོ་བདེ་འགྲོར་གཞོལ་བ་དང་། འབྲས་བུ་ཆེན་པོར་འཚང་རྒྱ་བ་དང་། རྣམ་པར་སྨིན་པ་ཆེན་པོ་མྱ་ངན་ལས་འདས་པའི་འོག་ཏུ་ཡང་་་་་་་

༄༅། །གཞན་དོན་ལ་འཇུག་པའི་དགེ་ལེགས་འབྱུང་ངོ་། །དེ་བསྒོམས་པས་སེམས་ཅན་སྨིན་པར་བྱེད་པ་ལ་སོགས་པ་དེ་བཞིན་གཤེགས་པའི་བྱ་བ་བྱེད་པ་ཐོབ་པས་ཡུམ་འཆད་པའི་ཡུལ་ཕྱོགས་དཔྱད་ནས་གདུལ་་་་བྱ་ལ་ཡུམ་སྟོན་ཅིང་རང་ཉིད་ཡུམ་ལ་སྤྱོད་པའི་དགེ་ལེགས་འབྱུང་ངོ་། །དེ་བསྒོམས་པས་རྒྱུ་གཉེན་པོའི་ཆོས་ཡོངས་སུ་རྫོགས་པ་འཐོབ་པས་འབྲས་བུ་ཟག་མེད་ཀྱི་ཡོན་ཏན་ཐམས་ཅད་རྫོགས་པའི་དགེ་ལེགས་འབྱུང་ངོ་། །དེ་བསྒོམས་པས་རྣམ་པ་ཐམས་ཅད་མཁྱེན་པ་ཉིད་ལས་བརྩམས་ཏེ་གཏམ་བརྗོད་པ་ཐོབ་པས་དེ་བཞིན་གཤེགས་པའི་ཆོས་སྨྲ་བའི་སྐྱེས་བུ་ཉིད་དུ་གྱུར་པའི་དགེ་ལེགས་འབྱུང་ངོ་། །དེ་བསྒོམས་པས་དེ་བཞིན་གཤེགས།་པས་གྲོགས་དང་མགོན་བསྐྱབ་མཛད་པ་ཐོབ་པས་བདུད་ཀྱིས་རྫོགས་པའི་བྱང་ཆུབ་ལས་མི་ཕྱེད་པའི་དགེ་ལེགས་འབྱུང་ངོ་། །དེ་བསྒོམས་པས་འཇིག་རྟེན་ལས་འདས་པའི་ཆོས་ཚོལ་བའི་དགའ་བ་རྒྱ་ཆེན་པོ་དང་། དཀོན་་་་་་་མཆོག་གསུམ་ལ་བརྟེན་པའི་དད་པ་རྒྱ་ཆེན་པོ་དང་། དགེ་བ་ལ་སེམས་འཇུག་པའི་མགུ་བ་རྒྱ་ཆེན་པོ་བསྐྱེད་པ་ཐོབ་པས་སོ་སྐྱེ་དང་ཉན་རང་དང་ཐུན་མོང་མ་ཡིན་པའི་དགེ་བའི་རྩ་བ་བསྐྱེད་པའི་དགེ་ལེགས་འབྱུང་ངོ་། །དེ་བསྒོམས་པས་སྒོམ་པ་པོ་དེའི་དམ་བཅས་པའི་ཚིག་ལ་དེ་བཞེན་གཤེགས་པས་རྗེས་སུ་ཡི་རང་བ་མཛད་པ་ཐོབ་པས་དེ་སྒོམ་པ་པོ་དེའི་དམ་བཅས་པའི་དོན་ཇི་ལྟ་བ་བཞིན་དུ་སྒྲུབ་པའི་དགེ་ལེགས་འབྱུང་ངོ་། །དེ་་་་་་་

བསྒོམས་པས་ཐེག་ཆེན་གྱི་ཆོས་ཟབ་མོ་མངོན་པར་འདོད་ཅིང་ལྷག་པར་དོན་དུ་གཉེར་བ་ཐོབ་པས་ཐེག་ཆེན་གྱི་ཆོས་ཟབ་མོ་ཁོང་དུ་ཆུད་པ་ལ་སོགས་པས་འབྲས་བུ་རྒྱ་ཆེན་པོ་ཡོངས་སུ་འཛིན་པའི་དགེ་ལེགས་འབྱུང་ངོ་། །དེ་བསྒོམས་པས་སེམས་ཅན་གྱི་དོན་བྱེད་པའི་ནུས་པ་ཐོབ་པས་སེམས་ཅན་གྱི་དོན་སྒྲུབ་པའི་དགེ་ལེགས་འབྱུང་ངོ་། །དེ་བསྒོམས་པས་ཡུམ་ཚང་བར་རྙེད་པའི་རྒྱུའི་དགེ་བའི་རྩ་བ་ཐོབ་པས་ཡུམ་ཚང་བར་ངེས་པར་འཐོབ་་་་་་པའི་དགེ་ལེགས་འབྱུང་ངོ་། །ས་མཚམས་ཐེག་ཆེན་གྱི་ཚོགས་ལམ་ནས། སངས་རྒྱས་སའི་བར་ན་ཡོད། མདོར་ན། ཤེས་བྱ་ཆོས་ཅན། རྣམ་ཀུན་སྦྱོར་བའི་ཡོན་ཏན་རྣམ་པ་བཅུ་བཞི་ཡོད་པ་ཡིན་ཏེ། རྣམ་་་་་་་ཀུན་སྦྱོར་བ་ཕྱིན་ཅི་མ་ལོག་པར་སྒོམ་པ་ལ་མངོན་པར་དགའ་བ་ལ་སངས་རྒྱས་ཀྱིས་བྱིན་གྱིས་བརླབས་པ་ནས་ཡུམ་ཚང་བར་རྙེད་པའི་རྒྱུ་དགེ་བའི་རྩ་བ་ཐོབ་པའི་བར་དང་བདུད་ཀྱི་མཐུ་བཅོམ་པའི་དགེ་ལེགས་ནས་ཡུམ་་་་་་་ཚང་བར་ངེས་པར་འཐོབ་པའི་དགེ་ལེགས་ཀྱི་བར་དེ་དག་འབྱུང་ཞིང་འཐོབ་པས་སོ། །ལྔ་པ་ནི། སྐྱོན་ནི་བཅུ་ཚན་བཞིར་བཅས་པ། །དྲུག་ཏུ་ངེས་པར་རྟོགས་པར་བྱ། །ཞེས་བྱ་བས་གསུངས་ཏེ། འདི་ལ་་་་་་་མཚམས་སྦྱར་བ་ནི། ཤེས་བྱ་ཆོས་ཅན། སྦྱོར་བའི་ཡོན་ཏན་བཤད་ནས་དེའི་འོག་ཏུ་སྦྱོར་བ་བསྒོམ་པ་དེ་དག་གི་བར་ཆད་དུ་འགྱུར་བའི་སྐྱོན་བསྟན་པ་ལ་དགོས་པ་ཡོད་དེ། དེའི་འོག་ཏུ་དེ་བསྟན་པས་གང་ཞིག་སྤངས་

༄༅། །ནས་སྦྱོར་བ་རྣམས་བསྒོམ་པར་བྱ་དགོས་པའི་སྦྱོར་བའི་བར་ཆད་བྱེད་པའི་སྐྱོན་གང་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི་རྣམ་ཀུན་སྦྱོར་བ་སྒོམ་པ་ལ་བར་ཆད་བྱེད་པའི་ལས་ནི་་་་་་་རྣམ་ཀུན་སྦྱོར་བའི་སྐྱོན་གྱི་མཚན་ཉིད་ཡིན་པས་དེ་དབྱེ་གཞི། དབྱེ་ངོ་བཅུ་ཚན་བཞི་དང་། དྲུག་སྟེ་བསྡོམས་པས་ཞེ་དྲུག་ཏུ་ངེས་པར་རྟོགས་པར་བྱ་བ་ཡིན་ནོ། །ས་མཚམས་གཙོ་ཆེར་ཐེག་ཆེན་གྱི་ཚོགས་སྦྱོར་ན་ཡོད།ཕྲ་མོ་ས་བདུན་པའི་བར་ན་ཡང་ཡོད། དེ་རྣམས་གང་ན། རྣམ་ཀུན་སྦྱོར་བ་སྒོམ་པའི་དུས་སུ་ཚེགས་ཆེན་པོས་ཐོབ་དགོས་པ་སྤོངས་པ་ཧ་ཅང་ཆུང་བ་དང་། ལོག་པའི་སྤོབས་པ་ཧ་ཅང་མྱུར་བ་དང་། རྣམ་ཀུན་སྦྱོར་་་་་བ་སྒོམ་པའི་དུས་སུ་ཞེས་པ་རེ་རེའི་མགོ་ལ་སྦྱོར་མཛོད། གླལ་བ་དང་དགོད་ཅིང་ཡུམ་འདྲི་བ་སོགས་ལུས་ཀྱི་གནས་ངན་ལེན་དང་། གཡེང་བ་ལ་སོགས་པ་སེམས་ཀྱི་གནས་ངན་ལེན་དང་། རིགས་པ་མ་ཡིན་པ་ལུས་་་སེམས་ཀྱི་གནས་ངན་ལེན་གྱིས་སྐྱེད་པའི་ཁ་ཏོན་བྱེད་པ་དང་། འཛིན་པ་ལ་སོགས་པ་དང་། ཐེག་ཆེན་སྤོང་བའི་རྒྱུ་ནི། ཡུམ་རྣམ་རྫོགས་སྦྱོར་བ་ལས་ཕྱིར་ཕྱོགས་པའི་རྒྱུ་མཚན་ཡང་དག་པར་འཛིན་བ་དང་།རྟོགས་པ་ཕུན་སུམ་ཚོགས་པ་ཐམས་ཅད་ཀྱི་རྒྱུ་ཡུམ་རྣམ་རྫོགས་སྦྱོར་བ་བོར་ནས་ཉན་རང་གི་ཐེག་པས་དེ་ཚོལ་བར་སེམས་པ། སེམས་ཕྱིན་ཅི་ལོག་ཏུ་མངོན་པར་ཞེན་པས་རྟོགས་པ་ཕུན་སུམ་ཚོགས་པའི་རྒྱུ་ལས་ཉམས་པ་་

དང་་།་ རྣམ་མཁྱེན་གྱི་རྒྱུ་ཡུམ་རྣམ་རྫོགས་སྦྱོར་བ་བོར་ནས་ཉན་རང་གི་ཐེག་པས་དེ་ཚོལ་བར་སེམས་པ་གྱ་ནོམ་པ་རྣམ་མཁྱེན་གྱི་རོ་མྱང་བ་ཉམས་པ་དང་། རྣམ་པ་ཐམས་ཅད་དུ་ཐེག་པའི་མཆོག་ཐེག་ཆེན་ཀུན་ཏུ་འཛིན་་པ་ཉམས་པ་དང་། རྟག་ཏུ་རྣམ་མཁྱེན་གྱི་ཆེད་དུ་བྱ་བ་ཉམས་པ་ཞེས་བྱ་བ་ནི་བཅུ་ཚན་དང་པོའོ། །ཡུམ་རྣམ་རྫོགས་སྦྱོར་བ་བོར་ནས་ཉན་རང་གི་ཐེག་པས་རྣམ་མཁྱེན་ཚོལ་བར་སེམས་པ་རྒྱུ་དང་འབྲས་བུའི་འབྲེལ་བ་་་་་་ཉམས་པ་དང་། སྐུ་གསུམ་གྱི་རྒྱུ་ཡུམ་སྦྱོར་བ་བོར་ནས་ཉན་རང་གི་ཐེག་པས་དེ་ཚོལ་བར་སེམས་པ་གོང་ན་མེད་པ་སྐུ་གསུམ་གྱི་རྒྱུ་ལས་ཉམས་པ་དང་། རྣམ་གཡེང་བརྒྱད་ནི། རྣམ་རྫོགས་སྦྱོར་བ་སྒོམ་པའི་དུས་སུ་་་་་་གཟུགས་སྒྲ་ལ་སོགས་པ་ཡུལ་རྣམ་པ་མང་པོ་ལ་རྣམ་པར་རྟོག་པའི་སྤོབས་པ་འབྱུང་བ་དང་། ཡི་གེར་འབྲི་བ་ལ་ཡུམ་དུ་མངོན་པར་ཞེན་པ་དང་། དངོས་པོ་མེད་པ་ལ་ཡུམ་དུ་མངོན་པར་ཞེན་པ་དང་། ཡི་གེ་དང་ཡི་གེ་་མེད་པ་ལ་ཡུམ་དུ་མངོན་པར་ཞེན་པ་དང་། ཡུལ་དང་གྲོང་ཁྱེར་ལ་སོགས་པ་ཡིད་ལ་བྱེད་པ་དང་། རིན་པོ་ཆེ་ལ་སོགས་པ་རྙེད་པ་དང་། དཔལ་གྱི་དར་དབྱངས་བཅིངས་པ་ལ་སོགས་པའི་བཀུར་སྟི་དང་། སྙན་པའི་ཚིགས་སུ་བཅད་པའི་རོ་མྱང་བ་དང་། ཐབས་མཁས་ཀྱི་ལམ་མ་ཡིན་པ་བདུད་ཀྱིས་བསྟན་པའི་མདོ་སྡེ་ལས་ཐབས་མཁས་པ་ཚོལ་བ་ནི་བཅུ་ཚན་གཉིས་པའོ། །གཙོ་བོར་སློབ་དཔོན་ལ་ལྟོས་པའི་སྐྱོན་ནི། ཉན་པ་པོ་་་་

༄ཚོ། །སྔ་མ་དང་འཆད་པ་པོ་ཕྱི་མ་དང་འབྲེལ་པ་སྐྱོན་དུ་གྱུར་པ་ནི། རྣམ་རྫོགས་སྦྱོར་བ་སྒོམ་པའི་དུས་སུ་ཉན་པ་པོ་འདུན་པ་ཆེ། འཆད་པ་པོ་སྙོམས་ལས་ཆེ་བས་རྐྱེན་བྱས་ནས་དཔོན་སློབ་ཚོགས་པའི་ཆོས་་་་་་་སྤྱོད་ལས་ཉམས་པ་དང་། དེ་བཞིན་དུ་ཕྱི་མ་རྣམས་ལ་ཡང་སྦྱོར་མཛོད། འགྲོ་འདུག་འདུན་པའི་ཡུལ་ཐ་དད་པས་རྐྱེན་བྱས་ཏེ་སེམས་མ་མཐུན་པས་དཔོན་སློབ་ཚོགས་པའི་ཆོས་སྟོད་ལས་ཉམས་པ་དང་། འདོད་ཆེན་་་ཆུང་བ་དང་འདོད་ཆེན་ཆུང་བ་མ་ཡིན་པས་ཉམས་པ་དང་། སྦྱངས་པའི་ཡོན་ཏན་བཅུ་གཉིས་དང་ལྡན་པ་དང་མི་ལྡན་པ་དང་། དད་ཅིང་དགེ་བའི་ཆོས་ཅན་དང་། དད་པ་མེད་ཅིང་མི་དགེ་བའི་ཆོས་ཅན་དང་། ཟང་་ཐིང་སྤྱིན་པར་གཏོང་བ་དང་། དེ་ལ་སེར་སྣ་བྱེད་པ་དང་། ནོར་རྫས་སྦྱིན་པ་དང་། དེ་མི་ལེན་པ་དང་། མགོ་སྨོས་པས་གོ་བ་དབང་པོ་རྣོ་བ་དང་། རྣམ་པར་སྤྲོས་པས་གོ་བ་དབང་པོ་རྟུལ་བ་དང་། མདོ་སྡེ་ལ་་་་སོགས་པའི་ཆོས་མངོན་པར་ཤེས་པ་དང་། མངོན་པར་མི་ཤེས་པ་དང་། ཕ་རོལ་ཏུ་ཕྱིན་པ་དྲུག་དང་ལྡན་པ་དང་མི་ལྡན་པ་ནི་བཅུ་ཚན་གསུམ་པའོ། །ཉན་པ་པོ་དང་འཆད་པ་པོའི་གོ་རིམ་སྔར་གྱི་དེ་ཁོ་ན་བཞིན་དུ་་་་་་་སྦྱོར་བ་ལ། འཚང་རྒྱ་བའི་ཐབས་དང་ཐབས་མ་ཡིན་པ་ལ་མཁས་པ་དང་། མི་བརྗེད་པའི་གཟུངས་ཐོབ་པ་དང་མ་ཐོབ་པ་དང་། ཡུམ་ཡི་གེར་འབྲིར་འདོད་པ་དང་མི་འདོད་པ་དང་། འདོད་ཡོན་ལྔ་ལ་འདོད་པའི་་་་་་

འདུན་པ་དང་བྲལ་བ་དང་མ་བྲལ་བ་སྟེ་བཞིའོ། །རང་ཉིད་ཀྱི་སྐྱོན་ནི། རྣམ་རྫོགས་སྦྱོར་བ་སྒོམ་པའི་དུས་སུ་གཞན་དོན་དུ་ངན་སོང་གི་འགྲོ་བར་སྐྱེ་བ་ལ་ཡིད་ཕྱིར་ཕྱོགས་པ་ཡིད་མི་བདེ་བ་དང་། རང་དོན་དུ་བདེ་་་་་་་འགྲོར་འགྲོ་བ་ལ་ཡིད་བདེ་བ་སྟེ་གཉིས་དང་། གཙོ་བོར་སློབ་མ་ལ་ལྟོས་པའི་སྐྱོན་ནི། འཆད་པ་པོ་སྔ་མ་དང་ཉན་པ་པོ་ཕྱི་མ་དང་འབྲེལ་བས་སྐྱོན་དུ་འགྱུར་བ་ནི། འཆད་པ་པོ་གཅིག་བུར་འདུག་པ་ལ་དགའ།ཉན་པ་པོ་འཁོར་མང་པོ་ལ་མངོན་པར་དགའ་བ་དང་། དེ་བཞིན་དུ་ཕྱི་མ་རྣམས་ལ་ཡང་སྦྱོར་མཛོད། རྗེས་སུ་འབྲེལ་བའི་གོ་སྐབས་མི་འབྱེད་པ་དང་། རྗེས་སུ་འབྲེལ་བར་འདོད་པ་དང་། ཟང་ཟིང་ཅུང་ཟད་ཙམ་་་་་འདོད་པ་དང་། དེ་སྤྱིན་པར་མི་འདོད་པ་དང་། སྲོག་གི་བར་ཆད་དུ་འགྱུར་བའི་ཕྱོགས་སུ་འགྲོ་བ་དང་། སྲོག་གི་བར་ཆད་དུ་མི་འགྱུར་བའི་ཕྱོགས་སུ་འགྲོ་བ་ནི་བཅུ་ཚན་བཞི་པའོ། །འཆད་པ་པོ་དང་ཉན་པ་པོའི་སྔ་ཕྱིའི་གོ་རིམ་སྔར་གྱི་དེ་བཞིན་དུ་སྟོར་བ་ལ། མུ་གེ་བྱུང་བའི་ཕྱོགས་སུ་འགྲོ་བ་དང་། མི་འགྲོ་བ་དང་། ཆོམ་རྐན་པ་དང་གཅན་གཟན་ལ་སོགས་པས་དཀྲུགས་པའི་ཕྱོགས་སུ་འགྲོ་བ་དང་མི་འགྲོ་བ་དང་། འཆད་པ་་པོ་སྦྱིན་བདག་གི་ཁྱིམ་གྱི་བདེ་བ་ཟློ་བལྟས་ནས་ཆོས་མ་བཤད་པས་ཉན་པ་པོ་ཡིད་མི་བདེ་བ་དང་གསུམ་མོ། །གདཱི༼་བོར་གཞན་ལ་ལྟོས་པའི་སྐྱོན་ནི། རྣམ་རྫོགས་སྦྱོར་བ་སྒོམ་པའི་དུས་སུ་བདུད་སྡིག་ཏོ་ཅན་དགེ་སྦྱོང་གི་

༄༅། །ཆ་བྱད་དུ་འོངས་ནས་ཡུམ་ནི་ངེད་ཀྱི་མདོ་སྡེར་བྱུང་བ་བཞིན་ཡིན་གྱི། ཁྱོད་ཀྱིས་སྒོམ་པ་འདི་ཡུམ་མ་ཡིན་ནོ་ཞེས་དབྱེ་ན་འཇུག་པར་བྱེད་ཅིང་། དེའི་དབང་དུ་གྱུར་པ་བདུད་ཀྱིས་ཡུམ་དང་འབྱེད་པའི་སྦྱོར་་བ་དང་། དབྱེན་བཅུགས་ནས་བདུད་ཀྱིས་ཕ་རོལ་ཏུ་ཕྱིན་པའི་གཟུགས་བརྙན་བསྟན་པ་ལ་ཡུམ་དུ་ཞེན་པ་བཅོས་མ་ཉེ་བར་སྒྲུབ་པ་དང་། བདུད་སྡིག་ཏོ་ཅན་སངས་རྒྱས་དང་བྱང་སེམས་ལ་སོགས་པའི་ཆ་བྱད་དུ་འོངས་་་་པ་ལ་དད་ཅིང་གུས་པ་དང་ཡུལ་ཇི་ལྟ་བ་བཞིན་མ་ཡིན་པ་ལ་དགའ་ཞིང་དད་པ་བསྐྱེད་པ་དང་གསུམ་སྟེ། སྔ་མ་གསུམ་དང་བསྡོམས་པས་དྲུག་གོ །མདོར་ན། ཤེས་བྱ་ཆོས་ཅན། སྦྱོར་བའི་སྐྱོན་བཞི་བཅུ་རྩ་དྲུག་་་་་་ཡོད་པ་ཡིན་ཏེ། སྦྱོར་བའི་སྐྱོན་ནི་བཅུ་ཚན་བཞི་དང་དྲུག་ཡོད་པ་དེ་ལྟར་ན་སྟེ་དེའི་ཕྱིར་རོ། །དེ་ལྟ་བུའི་ལས་དེ་དག་སྤང་བར་བྱ་བའི་ཕྱིར་རྒྱུ་བཞི་ལ་འབད་དགོས་ཏེ། རྒྱུ་བཞི་དང་ལྡན་ན་བདུད་ཀྱིས་མི་ཚུགས་པའི་་་་་ཕྱིར་རོ། ཁྱུ་བཞི་ནི། སྟོང་ཉིད་བསྒོམ་པ་དང་། སེམས་ཅན་ལ་སྙིང་བརྩེ་བ་དང་། སེམས་ཅན་གྱི་དོན་བྱེད་པ་དང་། ཐེག་ཆེན་དགེ་བའི་གཉེན་གྱིས་ཡོངས་སུ་ཟིན་པའོ། །དྲུག་པ་ལ་བསྟན། བཤད།བསྡུ་གསུམ་ལས། དང་པོ་ནི། གང་གིས་མཚོན་ཏེ་མཚན་ཉིད་དུ། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། སྦྱོར་བའི་འོག་ཏུ་སྤྱོར་བ་དེ་དག་གི་མཚན་་་་་་་

ཉིད་བསྟན་པ་ལ་རྒྱུ་མཚན་ཡོད་དེ། ཡོན་ཏན་བླང་བ་དང་སྐྱོན་དོར་བའི་སྒོ་ནས་སྦྱོར་བ་རྣམས་བསྒོམ་པ་ནི་མཚན་ཉིད་ཤེས་པ་སྔོན་དུ་འགྲོ་བ་ཅན་ཡིན་པས་སོ། །ཚིག་དོན་འབྱེད་པ་ནི། ཆོས་གང་གིས་རང་རྒྱུ་རྣམ་་་་་་རྫོགས་སྦྱོར་བའི་ནུས་པ་མཚོན་པར་བྱེད་པའི་འབྲས་བུ་དེ་རྣམ་རྫོགས་སྦྱོར་བའི་བྱེད་སྒྲུབ་ཀྱི་མཚན་ཉིད་དུ་ཤེས་པར་བྱ་བ་ཡིན་ལ། །སྦྱོར་བའི་མཚན་ཉིད་ལ་བྱེད་སྒྲུབ་དང་ལས་སྒྲུབ་གཉིས་ཡོད་པར་མ་ཟད། བྱེད་སྒྲུབ་་་དེ་ཡང་ཤེས་པ་དང་། ཁྱད་པར་དང་། བྱེད་པའི་མཚན་ཉིད་དེ་རྣམ་པ་གསུམ་མོ། །འབྱེད་པའི་རྒྱུ་མཚན། རྣམ་རྫོགས་སྦྱོར་བའི་ནུས་པ་མཚོན་པར་བྱེད་པའི་འབྲས་བུ་ལ་རྟོགས་པ་དང་། ཁྱད་པར་བྱེད་ཆོས་དང་་ཕྲིན་ལས་དང་གསུམ་ཡོད་པས་སོ། །ངག་དོན། རང་རྒྱུ་རྣམ་རྫོགས་སྦྱོར་བའི་འབྲས་བུ་ཤེས་པ་ཁྱད་པར་བྱེད་པ་གསུམ་ཆོས་ཅན། རང་རྒྱུ་རྣམ་རྫོགས་སྦྱོར་བའི་བྱེད་སྒྲུབ་ཀྱི་མཚན་ཉིད་ཡིན་ཏེ། རང་རྒྱུ་རྣམ་་་་་་་རྫོགས་སྦྱོར་བའི་ནུས་པ་མཚོན་པར་བྱེད་པའི་འབྲས་བུ་དེ་ཡིན་པའི་ཕྱིར། རྣམ་རྫོགས་སྦྱོར་བ་དེ་དེའི་འབྲས་བུ་ཤེས་ཁྱད་བྱེད་པ་གསུམ་གྱིས་མཚོན་པར་བྱ་བའི་གཞིར་མཚོན་པར་བྱེད་པའི་རྟོགས་པ་ཡིན་པས་བྱེད་སྒྲུབ་ཏུ་་མ་ཟད་ངོ་བོ་ཉིད་ཀྱི་མཚན་ཉིད་དེ་ཡང་སྦྱོར་བའི་ལས་སྒྲུབ་ཀྱི་མཚན་ཉིད་དུ་ཤེས་པར་བྱ་བ་ཡིན་ནོ། །ངག་དོན། ཉོན་མོངས་རྟགས་ཀྱིས་དབེན་པ་ལ་སོགས་པའི་ངོ་བོ་ཉིད་བཅུ་དྲུག་པོ་དེ་ཆོས་ཅན། རྣམ་རྫོགས་སྦྱོར་

༄༅། །བའི་ལས་སྒྲུབ་ཀྱི་མཚན་ཉིད་ཡིན་ཏེ། རྣམ་རྫོགས་སྦྱོར་བ་དེ་དེའི་འབྲས་བུ་ཤེས་ཁྱད་བྱེད་པ་གསུམ་གྱིས་མཚོན་པར་བྱ་བའི་གཞིར་མཚོན་པར་བྱེད་པའི་རྟོགས་པ་ཡིན་པའི་ཕྱིར། ཡང་ན། རྣམ་་་་་་་རྫོགས་སྤྱོར་བའི་མཚན་ཉིད་ནི་རྣམ་པ་བཞིར་ཤེས་པར་བྱའོ། །ཇི་ལྟར་བྱས་པས་ཤེ་ན། བྱེད་སྒྲུབ་ལ་གསུམ་དང་ལས་སྒྲུབ་ལ་གཅིག་ཏུ་ཕྱེ་བའི་སྒོ་ནས་སོ། །དེ་རྣམས་གང་ཞེ་ན། རང་རྒྱུ་རྣམ་རྫོགས་སྦྱོར་བའི་་་་་་་འབྲས་བུ་ཤེས་པ་དང་ཁྱད་པར་དང་བྱེད་པ་གསུམ་པོ་གང་གིས་ཏེ། འདིས་རང་རྒྱུ་རྣམ་རྫོགས་སྦྱོར་བའི་ནུས་པ་རྣམས་མཚོན་པར་བྱེད་པའི་འབྲས་བུ་ཡིན་པས་ན་རང་རྒྱུ་རྣམ་རྫོགས་སྦྱོར་བའི་བྱེད་སྒྲུབ་ཡིན་ལ། རང་རྒྱུ་་རྣམ་རྫོགས་སྦྱོར་བའི་བྱེད་སྒྲུབ་ཡིན་པས་རྣམ་རྫོགས་སྦྱོར་བའི་མཚན་ཉིད་ཡིན་ནོ། །ཉོན་མོངས་ཀྱིས་དབེན་པ་ལ་སོགས་པའི་ངོ་བོ་ཉིད་བཅུ་དྲུག་པོ་འདིས་རྣམ་རྫོགས་སྦྱོར་བ་དེ་དེའི་འབྲས་བུ་ཤེས་ཁྱད་བྱེད་པ་གསུམ་་་་་་་གྱིས་མཚོན་པར་བྱ་བའི་གཞིར་མཚོན་པར་བྱེད་པའི་རྟོགས་པ་ཡིན་པས་ལས་སྒྲབ་ཡིན་ལ། དེ་ཡིན་པས་རྣམ་རྫོགས་སྦྱོར་བའི་མཚན་ཉིད་ཡིན་ནོ། །མདོར་ན་བྱེད་སྒྲུབ་ལ་ཤེས་པ་ཁྱད་པར་བྱེད་པ་གསུམ། ལས་སྒྲུབ་་ལ་ངོ་བོ་ཉིད་ཀྱི་མཚན་ཉིད་གཅིག་ཏུ་ཕྱེ་བས་རྣམ་རྫོགས་སྦྱོར་བའི་མཚན་ཉིད་རྣེ་རྣམ་པ་བཞིར་ཤེས་པར་བྱའོ། །རྒྱས་པར་བཤད་པ་ལ་བཞི་ལས། དང་པོ་ཤེས་པའི་མཚན་ཉིད་ལ་གཉིས་ལས། མཚམས་སྦྱར་བ་ནི།

མཚན་ཉིད་བཞི་ཡོད་པ་དེ་ལ་དེའི་ནང་ནས་དང་པོ་ཤེས་པའི་མཚན་ཉིད་ཆོས་ཅན། ཐ་དད་པ་གསུམ་ཡོད་དེ། མཁྱེན་གསུམ་གྱི་དབྱེ་བས་ཕྱེ་བ་ཡིན་པའི་ཕྱིར། གཉིས་པ་རྒྱས་པར་བཤད་པ་ལ་གསུམ་ལས། དང་་་་པོ་གཞི་ཤེས་པའི་ཤེས་པའི་མཚན་ཉིད་ནི། དེ་བཞིན་གཤེགས་པ་འབྱུང་བ་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། ཤེས་མཚན་གསུམ་གྱི་ནང་ནས་དང་་་་་པོར་ཐམས་ཅད་ཤེས་པ་ཉིད་ཀྱི་སྒོ་ནས་ཤེས་པའི་མཚན་ཉིད་བསྟན་པ་ལ་རྒྱུ་མཚན་ཡོད་དེ། ལམ་དང་རྣམ་པ་ཐམས་ཅད་ཤེས་པ་ལ་དང་པོར་གཞི་ཤེས་དགོས་པའི་ཕྱིར། ཚིག་དོན་འབྱེད་པ་ནི། གཞི་ཤེས་པའི་ཤེས་་་མཚན་བཅུ་དྲུག་ནི། གཞི་ཐམས་ཅད་ཤེས་པ་ཉིད་ཀྱིས་བསྡུས་པ་ཡིན་ཏེ། གཞི་ཤེས་པའི་ཤེས་མཚན་བཅུ་དྲུག་གིས་རང་སྐྱེད་པའི་ཚུལ་བཞིན་དུ་ཐམས་ཅད་ཤེས་པ་ཉིད་ཀྱི་སྦྱོར་བ་རྣམས་ལ་ནུས་པ་ཡོད་པ་ཇི་ལྟ་བ་་་་་་་བཞིན་དུ་མཚོན་པར་བྱེད་པས་སོ། །བཅུ་དྲུག་པོ་གང་ཞེ་ན། ཐེག་ཆེན་གཞི་ཤེས་སྦྱོར་བ་ལ་བརྟེན་ནས་གཞིའི་གནས་ལུགས་མངོན་སུམ་དུ་རྟོགས་པའི་ཤེས་རྣམ་ནི་གཞི་ཤེས་པའི་ཤེས་མཚན་ཡིན་པས་དེ་དབྱེ་གཞི།དབྱེ་ངོ་ཤེས་རྣམ་བཅུ་དྲག་གོ །འབྱེད་པའི་རྒྱུ་མཚན་ཡུལ་བཅུ་དྲུག་ཡོད་པས་སོ། །ས་མཚམས་མཚན་ཉིད་པ་ས་དང་པོ་ནས་ཡོད། རྗེས་མཐུན་པ་ཚོགས་སྦྱོར་ནའང་ཡོད་དོ། །དབྱེ་ངོ་དང་ཡུལ་བཅུ་དྲུག་པོ་ནི།

༄༅། །ཐེག་ཆེན་གྱི་གཞི་ཤེས་སྦྱོར་བ་ལ་བརྟེན་ནས་ཡུམ་རྣམ་རྫོགས་སྦྱོར་བ་ལས་དེ་བཞིན་གཤེགས་པ་འབྱུང་བའི་རྣམ་པ་མངོན་སུམ་དུ་རྟོགས་པའི་ཤེས་རྣམ་ཆོས་ཅན། གཞི་ཤེས་པའི་ཤེས་མཚན་ཡིན་ཏེ།རང་རྒྱུ་ཐེག་ཆེན་གྱི་གཞི་ཤེས་སྦྱོར་བའི་ནུས་པ་ཇི་ལྟ་བ་བཞིན་དུ་མཚོན་པར་བྱེད་པའི་གཞིའི་གནས་ལུགས་མངོན་སུམ་དུ་རྟོགས་པའི་ཤེས་རྣམ་ཡིན་པའི་ཕྱིར། དེས་ཕྱི་མ་རྣམས་ཀྱང་རིགས་འགྲེའོ། །ཐེག་ཆེན་གྱི་གཞི་་་ཤེས་སྦྱོར་བ་ལ་བརྟེན་ནས་འཇིག་རྟེན་ཕུང་པོ་ལྔ་དེ་ཁོ་ནར་རྒྱུན་དང་སྐད་ཅིག་གིས་འཇིགས་པ་མེད་པའི་རྣམ་པ་དང་། སེམས་ཅན་གྱི་སེམས་ཀྱི་སྤྱོད་པ་ཚད་མེད་པའི་རྣམ་པ་དང་། སེམས་དེ་བསྡུས་པ་ཆོས་ཉིད་ལ་་་་་་་མཉམ་པར་གཞག་པ་དང་། སེམས་ཕྱིར་བལྟས་པ་རྣམས་པར་གཡེང་བ་ཕྱི་རོལ་དུ་འཕྲོ་བ་དང་། སེམས་སྤོང་བ་དང་། འདོད་ཆགས་དང་བྲལ་བ་དང་། འགོག་པ་རྣམས་ཀྱིས་མི་ཟད་པའི་རྣམ་པ་དང་། སོ་སྐྱེ་་་་་་་རྣམས་ཀྱི་སེམས་འདོད་ཆགས་དང་བཅས་པ་ལ་སོགས་པ་ཀུན་ནས་ཉོན་མོངས་པ་དང་། རྩ་བའི་སོགས་པ་ཞེས་བྱ་བའི་སྒྲས་བསྡུས་པ་འཕགས་པ་རྣམས་ཀྱི་སེམས་འདོད་ཆགས་དང་བྲལ་བ་ལ་སོགས་པ་རྣམ་པར་བྱང་བའི་རྣམ་པ་དང་། སེམས་ཀྱི་ཆོས་ཉིད་སེམས་ཅན་ཐམས་ཅད་ལ་ཁྱབ་པས་རྒྱ་ཆེན་པོའི་རྣམ་པ་དང་། སེམས་ཀྱི་ཆོས་ཉིད་མངོན་སུམ་དུ་རྟོགས་ན་ཡོན་ཏན་མཐའ་ཡས་པ་འཐོབ་པས་ཆེན་པོར་གྱུར་པའི་རྣམ་པ་དང་།

སེམས་ཀྱི་ཆོས་ཉིད་གྲངས་དང་ཚད་ཀྱིས་དཔག་ཏུ་མེད་པའི་རྣམ་པ་དང་། སེམས་ཀྱི་ཆོས་ཉིད་ཁ་དོག་དང་དབྱིབས་ལ་སོགས་པའི་སྒོ་ནས་བསྟན་དུ་མེད་པའི་རྣམ་པ་དང་། སེམས་ཀྱི་ཆོས་ཉིད་ཁ་དོག་དང་དབྱིབས་ལ་་་་་སོགས་པའི་སྒོ་ནས་དེ་བཞིན་གཤེགས་པའི་སྤྱན་ལྔས་ཀྱང་བལྟར་མེད་པའི་རྣམ་པ་དང་། སྐྱེ་འཕགས་ཀྱི་སེམས་དེ་གཡོ་བ་ཡུལ་ལ་སྒྲུབ་པའི་སྒོ་ནས་འཇུག་པ་དང་། སོགས་པ་བཅུམ་པ་ཡུལ་ལ་དགག་པའི་སྒོ་ནས་་་་་་་འཇུག་པའི་རྣམ་པ་དང་། གཞན་ཡང་སེམས་གཡོ་བ་དང་འདུ་བ་དང་། བཀྲམ་པ་དང་། བཅུམ་པ་རྣམས་འཁྲུལ་གཞི་ཕུང་པོ་ལྔ་ལ་བརྟེན་ནས་སྐྱེ་བའི་རྣམ་པ་དང་། དེ་རྣམས་གང་ཞེ་ན། འདིར་ལུང་མ་བསྟན་གྱི་ལྟ་བ་བཅུ་བཞི་གཏན་ལ་འབེབས་པ་ལ། ལུང་མ་བསྟན་གྱི་ལྟ་བའི་ངོ་བོ། དབྱེ་བ། གང་ཟག་གང་གི་ཡིན་པ། གཡོ་བ་སོགས་སུ་འདོགས་པའི་རྒྱུ་མཚན། ཡུལ་ལ་འཇུག་པའི་ཚུལ། སྔོན་མཐའ་སོགས་ངོས་་་་གཟུང་བ། ལུང་མ་བསྟན་དུ་བཞག་པའི་རྒྱུ་མཚན་དང་བདུན་ནོ། །དང་པོ་ནི། ཕྱིན་ཅི་ལོག་ཏུ་རྣམ་པར་འབྱེད་པའི་ཤེས་རབ་གང་ཞིག །དེའི་འབྲས་བུ་དྲི་བ་ལ་ལན་ལུང་དུ་མ་བསྟན་པ། གཉིས་པ་ནི།འཇིག་རྟེན་རྟག་པ་དང་། མི་རྟག་པར་དང་། གཉིས་གར་དང་། གཉིས་ཀ་མ་ཡིན་པར་ལྟ་བའི་ལྟ་བ་བཞི། སྔོན་གྱི་མཐའ་ལ་བརྟེན་པ་དང་། འཇིག་རྟེན་མཐའ་དང་ལྡན་པ་དང་། མི་ལྡན་པ། གཉིས་ཀ་་་་་་

༄༅། །དང་་།་ གཉིས་ཀ་མ་ཡིན་པར་ལྟ་བའི་ལྟ་བ་བཞི། ཕྱི་མའི་མཐའ་ལ་བརྟེན་པ་དང་། དེ་བཞིན་གཤེགས་པ་གྲོངས་ནས་འབྱུང་བ་དང་། མི་འབྱུང་དང་། གཉིས་ཀ་དང་། གཉིས་ཀ་མ་ཡིན་པར་་་་ལྟ་བའི་ལྟ་བ་བཞི་མྱང་འདས་ལ་བརྟེན་པ་དང་། ལུས་སྲོག་གཅིག་ཏུ་ལྟ་བ་དང་། ལུས་ཀྱང་སྲོག་མ་ཡིན་སྲོག་ཀྱང་ལུས་མ་ཡིན་པར་ལྟ་བའི་ལྟ་བ་གཉིས་ལུས་སྲོག་ལ་བརྟེན་པའོ། །གསུམ་པ་ནི། འཇིག་རྟེན་རྟག་་་་པར་དང་། མཐའ་དང་ལྡན་པར་དང་། དེ་བཞིན་གཤེགས་པ་གྲོངས་ནས་འབྱུང་བར་ལྟ་བའི་ལྟ་བ་གསུམ་ནི་རྟག་པར་ལྟ་བའི་གང་ཟག་གི་ལྟ་བ། མིང་ལ་གཡོ་བ་ཞེས་ཟེར་རོ། །གང་ཟག་ནི་གྲངས་ཅན་པ་ལྟ་བུའོ། །དེའི་འོག་མ་གསུམ་ནི་ཆད་པར་ལྟ་བའི་གང་ཟག་གི་ལྟ་བ། མིང་ལ་འདུ་བ་ཞེས་ཟེར་རོ། །གང་ཟག་ནི་རྒྱང་འཕེན་པ་ལྟ་བུའོ། །དེའི་འོག་མ་གསུམ་སྒྲོག་འདོགས་པའི་གང་ཟག་གི་ལྟ་བ། མིང་ལ་བཀྲམ་པ་ཞེས་་་་་་་ཟེར་།་ གང་ཟག་ནི་གཅེར་བུ་པ་ལྟ་བུའོ། །དེའི་འོག་མ་གསུམ་ནི་སྐུར་པ་འདེབས་པའི་གང་ཟག་གི་ལྟ་བ། མིང་ལ་བཅུམ་པ་ཞེས་ཟེར། གང་ཟག་ནི་གནས་མ་བུ་པ་ལྟ་བུའོ། །ལུས་སྲོག་གཅིག་ཏུ་ལྟ་བའི་ལྟ་བ་་་་་ནི་།་ བདག་གཟུགས་ཅན་དུ་འདོད་པའི་ལྟ་བ་སྟེ། བྱེ་བྲག་པ་ལྟ་བུའོ། །ལུས་ཀྱང་སྲོག་མ་ཡིན་སྲོག་ཀྱང་ལུས་མ་ཡིན་པར་ལྟ་བའི་ལྟ་བ་ནི། བདག་གཟུགས་ཅན་མ་ཡིན་པར་འདོད་པའི་ལྟ་བ་སྟེ། གྲངས་ཅན་པ་་

ལྟ་བུའོ། །བཞི་པ་ནི། གྲངས་ཅན་ནི་དངོས་པོ་ཞིག་པ་ན་ཡོད་པ་ལ་མི་མཐོང་བའི་ཚུལ་གྱིས་གནས་པར་འདོད་པ་ཁོའི་ལྟ་བ་ལ་གཡོ་བ་ཞེས་བཏགས། རྒྱང་འཕེན་པ་ནི་སྐྱིད་སྡུག་ལེགས་ཉེས་ཐམས་ཅད་ཚེ་འདི་ཉིད་་་་ལ་རྫོགས་པར་འདོད་པས་ཁོའི་ལྟ་བ་ལ་འདུ་བ་ཞེས་བཏགས། གཅེར་བུ་པ་ནི་རང་བཞིན་རྟག་གནས་སྐབས་མི་རྟག་ཅེས་སོགས་རང་བཞིན་དང་གནས་སྐབས་ལ་ལྟོས་ཏེ་གཉིས་གཉིས་སུ་འདོད་པས། ཁོའི་ལྟ་བ་ལ་་་་་་་བཀྲམ་པ་ཞེས་བཏགས། གནས་མ་བུ་པ་ནི་དེ་ཉིད་དང་གཞན་ཉིད་ལ་སོགས་པའི་ཚུལ་གྱིས་བརྗོད་དུ་མེད་པར་འདོད་པས་ཁོའི་ལྟ་བ་ལ་བཅུམ་པ་ཞེས་བཏགས་སོ། །ལྔ་པ་ནི། གཡོ་བ་དང་། བཀྲམ་པ་དང་།ལུས་སྲོག་གཅིག་ཏུ་ལྟ་བའི་ལྟ་བ་རྣམས་ཡུལ་ལ་སྒྲུབ་པའི་སྒོ་ནས་འཇུག །འདུ་བ་དང་། བཅུམ་པ་དང་། ལུས་ཀྱང་སྲོག་མ་ཡིན་སྲོག་ཀྱང་ལུསམ་ཡིན་པར་ལྟ་བའི་ལྟ་བ་རྣམས་ཡུལ་ལ་དགག་པའི་སྒོ་ནས་འཇུག་གོ །དྲུག་པ་ནི། སྔོན་གྱི་མཐའ་ནི་ཚེ་སྔ་མའི་ཆ་རྣམས་ཡིན་ལ། ཕྱི་མའི་མཐའ་ནི་ཚེ་ཕྱི་མའི་ཆ་རྣམས་ཡིན་ནོ། །དེ་ལ་བརྟེན་པ་ནི་དེ་རྣམས་ལ་དམིགས་པའོ། །མྱང་འདས་ནི་ཚེ་འདས་པའོ། །འཇིག་རྟེན་ནི་བདག་་་་་་དང་བཅས་པའི་ཕུང་པོ་ལྔའོ། །སྲོག་ནི་བདག་གོ །མཐའ་དང་ལྡན་མི་ལྡན་གྱི་མཐའ་ནི་ཆ་སྔ་ཕྱི་ཡོད་མེད་དོ། །བདུན་པ་ནི། གྲངས་ཅན་སོགས་ཀྱིས། འཇིག་རྟེན་མཐའ་དང་ལྡན་ནམ་མི་ལྡན། ཞེས་སོགས་་་

༄༅། །གང་ཟག་གི་བདག་ལས་བརྩམས་ཏེ་དྲིས་པས། དེ་བཞིན་གཤེགས་པའི་མཆོག་གི་སྤྲུལ་པའི་སྐུས་སྟོང་ཉིད་བསྟན་པས་མི་འདུལ་བ་ལ་དགོངས་ནས་དྲི་བ་དེའི་ལན་ལུང་དུ་མ་བསྟན་པས། དྲི་བ་དེའི་རྒྱུ་ལྟ་་བ་ལ་ལུང་དུ་མ་བསྟན་པའི་ལྟ་བར་བཞག་གོ །ཐེག་ཆེན་གྱི་གཞི་ཤེས་སྦྱོར་བ་ལ་བརྟེན་ནས་གཡོ་བ་ལ་སོགས་པའི་ལྟ་བ་དེ་དག་ཀུན་རྫོབ་ཏུ་ཞབྲུལ་གཞི་ཕུང་པོ་ལྔ་ལ་དམིགས་ནས་སྐྱེ་བ་ལས་གཞན་དོན་དམ་པར་དེ་་་་་་་བཞིན་ཉིད་ཀྱི་རྣམ་པ་ཡང་མངོན་སུམ་དུ་ཤེས་པའི་ཤེས་རྣམ་དང་། ཐེག་ཆེན་གྱི་གཞི་ཤེས་སྦྱོར་བ་ལ་བརྟེན་ནས་ཐུབ་པ་དེ་བཞིན་གཤེགས་པས་དེ་བཞིན་ཉིད་མཆོག་ཏུ་མཁྱེན་པ་དང་ཐུགས་སུ་ཆུད་པའི་ཡེ་ཤེས་དང་། ་དེ་བཞིན་ཉིད་དུ་བཏགས་པའི་ཡེ་ཤེས་དང་། དེ་བཞིན་ཉིད་གཞན་ལ་བསྟན་པའི་ཡེ་ཤེས་ཀྱི་རྣམ་པར་མངོན་སུམ་དུ་རྟོགས་པའི་ཤེས་རྣམ་དེ་རང་རྒྱུ་ཐེག་ཆེན་གཞི་ཤེས་སྦྱོར་བའི་ནུས་པ་ཇི་ལྟ་བ་བཞིན་དུ་མཚོན་པར་བྱེད་་་་པའི་གཞིའི་གནས་ལུགས་མངོན་སུམ་རྟོགས་པའི་ཤེས་རྣམ་ཡིན་པས་གཞི་ཤེས་པའི་ཤེས་མཚན་ཡིན་ནོ། །ཡེ་ཤེས་བཞི་པོ་གང་ཞེ་ན། དེ་བཞིན་གཤེགས་པས་དེ་བཞིན་ཉིད་རྟོགས་པ་ལ་དབྱེ་ན། ཆོས་ཐམས་ཅད་ཀྱི་་དེ་བཞིན་ཉིད་མངོན་པར་རྫོགས་པར་སངས་རྒྱས་པའི་ཡེ་ཤེས་ནི་དེ་བཞིན་ཉིད་ཐུགས་སུ་ཆུད་པའི་ཡེ་ཤེས། ཆོས་ཐམས་ཅད་ཀྱི་དེ་བཞིན་ཉིད་མངོན་པར་རྫོགས་པར་སངས་རྒྱས་པས་དེ་བཞིན་གཤེགས་པར་གྱུར་པའི་ཡེ་་་་

ཤེས་ནི་དེ་བཞིན་ཉིད་མཆོག་ཏུ་མཁྱེན་པའི་ཡེ་ཤེས། ཆོས་ཐམས་ཅད་ཀྱི་དེ་བཞིན་ཉིད་སྤྱིའི་མཚན་ཉིད་རང་བཞིན་རྣམ་དག་གི་ངོ་ལ་མི་འདྲ་བའི་དབྱེ་བ་མེད་པར་མངོན་དུ་གྱུར་པའི་ཚུལ་གྱིས་རྟོགས་པའི་ཡེ་ཤེས་ནི་དེ་་་་་་་བཞིན་ཉིད་དུ་བཏགས་པའི་ཡེ་ཤེས། ཆོས་ཐམས་ཅད་ཀྱི་དེ་བཞིན་ཉིད་རང་གིས་མངོན་པར་རྫོགས་པར་སངས་རྒྱས་ནས་གདུལ་བྱ་གཞན་ལ་ཕྱིན་ཅི་མ་ལོག་པར་གསུངས་པའི་ཡེ་ཤེས་ནི་དེ་བཞིན་ཉིད་བསྟན་པའི་ཡེ་ཤེས་་སོ་།་ །གཉིས་པ་ལམ་ཤེས་ཀྱི་ཤེས་མཚན་ནི། སྟོང་ཉིད་མཚན་མ་མེད་བཅས་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། གཞི་ཤེས་ཀྱི་ཤེས་མཚན་བསྟན་་་ནས་དེའི་འོག་ཏུ་ལམ་ཤེས་ཀྱི་སྒོ་ནས་ཤེས་མཚན་བསྟན་པ་ལ་རྒྱུ་མཚན་ཡོད་དེ། གཞིའི་གནས་ལུགས་ཤེས་ནས་ལམ་ཉམས་སུ་ལེན་དགོས་པའི་ཕྱིར། ཚིག་དོན་འབྱེད་པ་ནི། ལམ་ཤེས་པའི་ཤེས་མཚན་བཅུ་དྲུག་ནི་ལམ་ཤེས་པ་ཉིད་ཀྱིས་བསྡུས་པ་ཡིན་ཏེ། ལམ་ཤེས་པའི་ཤེས་མཚན་བཅུ་དྲུག་གིས་ལམ་ཤེས་ཀྱི་སྦྱོར་བ་རྣམས་ལ་ནུས་པ་ཡོད་པ་ཇི་ལྟ་བ་བཞིན་དུ་མཚོན་པར་བྱེད་པས་སོ། །བཅུ་དྲུག་པོ་གང་ཞེ་ན། ལམ་ཤེས་ཀྱི་་་་་སྦྱོར་བ་ལ་བརྟེན་ནས་ལམ་གྱི་གནས་ལུགས་མངོན་སུམ་དུ་རྟོགས་པའི་ཤེས་རྣམ་ནི་ལམ་ཤེས་ཀྱི་ཤེས་མཚན་ཡིན་པས་དེ་དབྱེ་གཞི། དབྱེ་ངོ་ཤེས་རྣམ་བཅུ་དྲུག་གོ །འབྱེད་པའི་རྒྱུ་མཚན་ཡུལ་བཅུ་དྲུག་ཡོད་པས་སོ། །

༄ཚོ། །ས་མཚམས་སྔར་བཞིན་ནོ། །དབྱེ་ངོ་དང་ཡུལ་བཅུ་དྲུག་པོ་ནི། ཡུམ་རྣམ་རྫོགས་སྦྱོར་བ་ནི་དེ་ཁོ་ནར་ངོ་བོས་སྟོང་པ་ཉིད་དང་། རྒྱུས་མཚན་མ་མེད་པའི་དང་། འབྲས་བུ་སྨོན་པ་མེད་པའི་དང་།སྔར་མེད་གསར་དུ་སྐྱེ་བ་མེད་པའི་དང་། སྔར་ཡོད་གསར་དུ་འགག་པ་མེད་པའི་དང་། རྩ་བའི་སོགས་པ་ཞེས་བྱ་བའི་སྒྲས་བསྡུས་པ་སྤང་བྱ་ཀུན་ནས་ཉོན་མོངས་པ་མེད་པའི་མཚན་ཉིད་དང་། གཉེན་པོ་རྣམ་པར་བྱང་བ་མེད་པའི་དང་། རྒྱུ་རྐྱེན་གྱིས་འདུས་བྱས་པའི་དངོས་པོ་མེད་པའི་དང་། ཆོས་ཐམས་ཅད་ཀྱི་ངོ་བོ་རང་བཞིན་གྱིས་མྱ་ངན་ལས་འདས་པའི་དང་། དེ་ཁོ་ནར་གནས་པའི་རྟེན་མེད་པའི་དང་། ཡུམ་རྣམ་རྫོགས་སྦྱོར་་བ་ནི་དེ་ཁོ་ནར་ནམ་མཁའ་ལྟར་འཕོ་འགྱུར་མེད་པའི་མཚན་ཉིད་དེ་དྲུག་དང་། ལྷ་ལ་སོགས་པའི་འཇིག་རྟེན་གྱི་མཚན་ཉིད་ནི་དེ་ཁོ་ནར་སྟོང་པ་ཉིད་ལ་སོགས་པ་ཡིན་པའི་ཕྱིར་ལྷ་ལ་སོགས་པས་ཆོས་ཉིད་རྣམ་པར་འཁྲུག་་་པ་མེད་ཅིང་དོར་མི་ནུས་པ་དང་། སྟོང་ཉིད་ལ་སོགས་པའི་མཚན་ཉིད་དེ་དག་ནི་སྒྱུར་དུ་མེད་པའི་ཕྱིར་དེ་གཟུགས་ནས་རྣམ་མཁྱེན་གྱི་བར་གྱི་འདུ་མི་བྱེད་པ་དང་། མཚན་ཉིད་དེ་དག་ནི་དོན་དམ་པར་སྤྲོས་པ་དང་བྲལ་་་་་བའི་ཕྱིར་དེ་དག་དོན་དམ་པར་ཟག་པ་ཡོད་མེད་སོགས་གང་དུ་ཡང་རྣམ་པར་མི་རྟོག་པ་དང་། ཀུན་རྫོབ་ཏུ་གཟུགས་ནས་རྣམ་མཁྱེན་གྱི་བར་མཚན་ཉིད་ཀྱི་རབ་ཏུ་དབྱེ་བ་དང་། དོན་དམ་པར་རང་སྤྱིའི་མཚན་ཉིད་གང་་་་

ཡང་མེད་པའི་རྣམ་པའོ། །མདོར་ན། ལམ་ཤེས་ཀྱི་སྦྱོར་བ་ལ་བརྟེན་ནས་སྟོང་པ་ཉིད་ཀྱི་རྣམ་པ་ནས་དོན་དམ་པར་རང་སྤྱིའི་མཚན་ཉིད་གང་ཡང་མེད་པའི་རྣམ་པ་མངོན་སུམ་དུ་རྟོགས་པའི་ཤེས་རྣམ་བཅུ་དྲུག་ལ་ལམ་་་་་ཤེས་འཆད་པའི་སྐབས་ཀྱི་ཤེས་པའི་མཚན་ཉིད་ཡིན་པར་ཐུབ་པའི་དབང་པོས་བཞེད་དོ། །ངག་དོན་ནི། ལམ་ཤེས་སྦྱོར་བ་ལ་བརྟེན་ནས་སྟོང་པ་ཉིད་ཀྱི་རྣམ་པ་མངོན་སུམ་དུ་རྟོགས་པའི་ཤེས་རྣམས་ཆོས་ཅན། ལམ་ཤེས་ཀྱི་ཤེས་མཚན་ཡིན་ཏེ། རང་རྒྱུ་ལམ་ཤེས་ཀྱི་སྦྱོར་བའི་ནུས་པ་ཇི་ལྟ་བ་བཞིན་མཚོན་པར་བྱེད་པའི་ལམ་གྱི་གནས་ལུགས་མངོན་སུམ་དུ་རྟོགས་པའི་ཤེས་རྣམ་ཡིན་པའི་ཕྱིར། དེས་རིགས་འགྲེའོ། །རྣམ་མཁྱེན་་་་་གྱི་ཤེས་མཚན་ནི། དེ་ནི་ཉིད་ཀྱི་ཆོས་བརྟེན་ནས། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། ལམ་ཤེས་ཀྱི་ཤེས་མཚན་བསྟན་ནས་དེའི་འོག་ཏུ་རྣམ་མཁྱེན་གྱི་སྒོ་་་་་ནས་ཤེས་མཚན་བསྟན་པ་ལ་རྒྱུ་མཚན་ཡོད་དེ། ལམ་གྱིས་གནས་ལུགས་ཤེས་ནས་རྣམ་མཁྱེན་གྱི་ཆེད་དུ་འབད་དགོས་པའི་ཕྱིར། ཚིག་དོན་འབྱེད་པ་ནི། རྣམ་མཁྱེན་གྱི་ཤེས་མཚན་བཅུ་དྲུག་ནི་རྣམ་མཁྱེན་གྱིས་་་་་་་བསྡུས་པ་ཡིན་ཏེ། རྣམ་མཁྱེན་གྱི་སྤྱོར་བ་ལ་བརྟེན་ནས་གནས་པ་ལ་སོགས་པ་འདི་རྣམས་ཀྱི་རྣམ་པ་མངོན་སུམ་དུ་རྟོགས་པའི་ཤེས་རྣམ་མཐར་ཐུག་པ་བཅུ་དྲུག་གིས་རྣམ་མཁྱེན་གྱི་སྦྱོར་བ་རྣམས་ལ་ནུས་པ་ཡོད་པ་ཇི་ལྟ་བ་

༄༅། །བཞིན་དུ་མཚོན་པར་བྱེད་པས་སོ། །བཅུ་དྲུག་པོ་གང་ཞེ་ན། རྣམ་མཁྱེན་གྱི་སྦྱོར་བ་ལ་བརྟེན་ནས་རྣམ་པའི་གནས་ལུགས་མངོན་སུམ་དུ་རྟོགས་པའི་ཤེས་རྣམ་མཐར་ཐུག་པ་ནི་རྣམ་མཁྱེན་གྱི་ཤེས་མཚན་་་་ཡིན་པས་དེ་དབྱེ་གཞི། དབྱེ་ངོ་ཤེས་རྣམ་བཅུ་དྲུག་གོ །འབྱེད་པའི་རྒྱུ་མཚན་ཡུལ་བཅུ་དྲུག་ཡོད་པས་སོ། །ས་མཚམས་མཚན་ཉིད་པ་སངས་རྒྱས་ས་ཁོ་ན་ན་ཡོད། རྗེས་མཐུན་པ་ཚོགས་སྦྱོར་མཐོང་སྒོམ་ལམ་་་་་་་ནའང་ཡོད་དོ། །ཡུལ་བཅུ་དྲུག་དང་ཤེས་རྣམ་བཅུ་དྲུག་ནི། དེ་བཞིན་གཤེགས་པའི་མཆོག་གི་སྤྲུལ་པའི་སྐུ་དེ་ནི་རང་ཉིད་ཀྱི་ཆོས་སྟོང་ཉིད་སྙིང་རྗེའི་སྙིང་པོ་ཅན་གྱི་ཡུམ་ལ་མངོན་པར་བརྟེན་ནས་མཐོང་བའི་ཆོས་ལ་བདེ་བར་གནས་པའི་རྣམ་པ་དང་། དེ་ནི་བྱས་པ་ཤེས་ཤིང་བྱས་པ་ཚོར་བས་ཡུམ་ལ་སྒོ་གསུམ་གྱིས་གུས་པར་བྱེ་བའི་དང་། གོང་མའི་གནས་སུ་བཀུར་བས་བླ་མར་བྱ་བའི་དང་། བསྟོད་བཀུར་ལ་སོགས་པས་མཉེས་པར་་་བྱེད་པའི་དང་། ཐོས་བསམ་སྒོམ་གསུམ་གྱིས་ཡུམ་དེ་ལ་མཆོད་པའི་དང་། དོན་དམ་པར་གུས་པ་ལ་སོགས་པ་བྱེད་པ་མེད་པའི་དང་། དེ་བཞིན་གཤེགས་པའི་ཡེ་ཤེས་ཤེས་བྱ་ཐམས་ཅད་དུ་འཇུག་ཅིང་འགྲོ་བའི་དང་།ཡུམ་རྣམ་རྫོགས་སྦྱོར་བས་དེ་བཞིན་གཤེགས་པ་ལ་ཡོངས་གཅོད་དུ་མ་མཐོང་བའི་དོན་སྟོང་ཉིད་སྟོན་པར་མཛད་པའི་དང་། ཡུམ་རྣམ་རྫོགས་སྦྱོར་བས་དེ་བཞིན་གཤེགས་པ་ལ་སྤྱིར་འཇིག་རྟེན་སྟོང་པ་ཉིད་ཀྱི་རྣམ་པར་་་་་་་རི

སྟོན་པ་དང་། བྱེ་བྲག་ཏུ་འཇིག་རྟེན་སྟོང་པ་ཉིད་བརྗོད་པར་མཛད། ཤེས་པར་མཛད། མངོན་སུམ་དུ་མཐོང་བར་མཛད་པ་ལ་གཉིས་ལས། དང་པོ་གཞན་དོན་གྱི་དབང་དུ་བྱ་བ་ནི། དེ་བཞིན་གཤེགས་པའི་་་་་་་མཆོག་གི་སྤྲུལ་པའི་སྐུས་རྣམ་རྫོགས་སྦྱོར་བ་ལ་བརྟེན་ནས་སྟོང་ཉིད་རྟོགས་པའི་ཐོས་བྱུང་གི་ཤེས་རབ་བསྐྱེད་པའི་ཕྱིར་དུ་ཡང་དག་པར་བསྡུས་པའི་གདུལ་བྱ་ཚོགས་ལམ་པ་ལ་གཟུགས་ནས་རྣམ་མཁྱེན་གྱི་བར་གྱི་འཇིག་རྟེན་སྟོང་པ་ཉིད་ཀྱི་རྣམ་པར་བརྗོད་པར་མཛད་པ་དང་། སྟོང་ཉིད་རྟོགས་པའི་བསམ་བྱུང་གི་ཤེས་རབ་བསྐྱེད་པའི་ཕྱིར་དུ་ཡོངས་སུ་སྨིན་པའི་གདུལ་བྱ་སྦྱོར་ལམ་པ་ལ་འཇིག་རྟེན་སྟོང་པ་ཉིད་ཀྱི་རྣམ་པར་ཤེས་པར་མཛད་པ་་་་་་་དང་་།་ སྟོང་ཉིད་རྟོགས་པའི་བསྒོམ་བྱུང་གི་ཤེས་རབ་བསྐྱེད་པའི་ཕྱིར་དུ་རྣམ་པར་གྲོལ་བའི་གདུལ་བྱ་མཐོང་སྒོམ་པ་ལ་འཇིག་རྟེན་སྟོང་པ་ཉིད་ཀྱི་རྣམ་པར་མངོན་སུམ་དུ་མཐོང་བར་མཛད་དོ། །གཉིས་པ་རང་དོན་གྱི་་་་་་དབང་དུ་བྱས་པ་ནི་རྣམ་རྫོགས་སྦྱོར་བས་དེ་བཞིན་གཤེགས་པ་ལ་ཕྱོགས་གཅིག་ཏུ་འཇུག་པའི་གཞི་ཤེས་ཀྱི་རྟོགས་པ་ཡར་ལྡན་དུ་བསྐྱེད་པའི་ཕྱིར་དུ་འཇིག་རྟེན་སྟོང་པ་ཉིད་ཀྱི་རྣམ་པ་བརྗོད་པར་མཛད། རྣམ་མཁྱེན་གྱི་་་་་་ཆེད་དུ་བྱེད་པའི་འཇུག་པ་ལམ་ཤེས་ཀྱི་རྟོགས་པ་ཡར་ལྡན་དུ་བསྐྱེད་པའི་ཕྱིར་དུ་འཇིག་རྟེན་སྟོང་པ་ཉིད་ཀྱི་རྣམ་པར་ཤེས་པར་མཛད་དོ། །ཆོས་ཐམས་ཅད་མངོན་སུམ་དུ་བྱེད་པའི་འཇུག་པའི་རྣམ་མཁྱེན་གྱི་རྟོགས་པ་་་་་་་

༄༅། །བསྐྱེད་པའི་ཕྱིར་དུ་འཇིག་རྟེན་སྟོང་པ་ཉིད་ཀྱི་རྣམ་པ་མངོན་སུམ་དུ་མཐོང་བར་མཛད་དོ། །དུས་ནམ་གྱི་ཚེ་ན། སྔོན་སློབ་པ་ལམ་གྱི་གནས་སྐབས་སུའོ། །དེའི་ཕྱིར་ཡུམ་རྣམ་རྫོགས་སྦྱོར་བ་ནི་དེ་བཞིན་གཤེགས་པ་བསྐྱེད་ཅིང་དེ་བཞིན་གཤེགས་པ་ལ་འཇིག་རྟེན་སྟོན་པ་ཡིན་ནོ། །ངག་དོན་ནི། རྣམ་མཁྱེན་གྱི་སྦྱོར་བ་ལ་བརྟེན་ནས་ཡུམ་རྣམ་རྫོགས་སྦྱོར་བས་དེ་བཞིན་གཤེགས་པ་ལ་གཞི་ཤེས་ཀྱི་རྟོགས་པ་ཡར་ལྡན་དུ་་་་བསྐྱེད་པའི་ཕྱིར་དུ། འཇིག་རྟེན་སྟོང་པ་ཉིད་ཀྱི་རྣམ་པར་བརྗོད་པར་མཛད་པའི་རྣམ་པ་མངོན་སུམ་དུ་རྟོགས་པའི་ཤེས་རྣམ་མཐར་ཐུག་ཆོས་ཅན། རྣམ་མཁྱེན་གྱི་ཤེས་མཚན་ཡིན་ཏེ། རང་རྒྱུ་རྣམ་མཁྱེན་སྦྱོར་བའི་་་་་་་ནུས་པ་ཇི་ལྟ་བ་བཞིན་དུ་མཚོན་པར་བྱེད་པའི་རྣམ་པའི་གནས་ལུགས་མངོན་སུམ་དུ་རྟོགས་པའི་ཤེས་རྣམ་མཐར་ཐུག་ཡིན་པའི་ཕྱིར། དེས་རིགས་འགྲེའོ། །ཡུམ་རྣམ་རྫོགས་སྦྱོར་བས་དེ་བཞིན་གཤེགས་པ་ལ་འཇིག་་་་་་རྟེན་བསམ་གྱིས་མི་ཁྱབ་པ་ཉིད་དུ་སྟོན་པ་དང་། རང་བཞིན་གྱིས་ཞི་བ་ཉིད་དུ་སྟོན་པ་དང་། འཇིག་རྟེན་ལ་མངོན་ཞེན་འགོག་པ་དང་། འཇིག་རྟེན་ལ་འདི་དང་ཕ་རོལ་གྱི་མཚན་མར་འཛིན་པའི་འདུ་ཤེས་འགོག་པའི་་རྣམ་པའོ། །མདོར་ན། རྣམ་མཁྱེན་གྱི་སྤྱོར་བ་ལ་བརྟེན་ནས་གནས་པའི་རྣམ་པ་ནས་འདུ་ཤེས་འགོག་པའི་ན་མ་པ་མངོན་སུམ་དུ་རྟོགས་པའི་ཤེས་རྣམ་མཐར་ཐུག་བཅུ་དྲུག་ལ་རྣམ་མཁྱེན་འཆད་པའི་སྐབས་འདིར་ཤེས་་་་་

པའི་མཚན་ཉིད་ཅེས་བཤད་དོ། །གཉིས་པ་ཁྱད་པར་གྱི་མཚན་ཉིད་ལ་གསུམ་ལས་མཚམས་སྦྱར་བ་ནི། དེ་བཞིན་གཤེགས་པ་འབྱུང་བ་དང་། ཞེས་པ་ནས། ཤེས་པའི་མཚན་ཉིད་ཅེས་བཤད་དོ། །ཞེས་པའི་་་་་་་བར་གྱི་ཚིགས་བཅད་དགུ་ཆོས་ཅན། ཁྱོད་ཀྱིས་ཤེས་པའི་མཚན་ཉིད་དེ་མཁྱེན་གསུམ་གྱི་སྦྱོར་བའི་སྤྱིའི་ངོ་བོ་ཉིད་དུ་བརྗོད་དེ། ཁྱོད་ཀྱིས་ཤེས་པའི་མཚན་ཉིད་དེ་མཁྱེན་གསུམ་གྱི་སྦྱོར་བའི་ཐུན་མོང་གི་མཚན་ཉིད་དུ་་་་་་བསྟན་པ་དེ་ལྟར་ན་སྟེ་དེའི་ཕྱིར་རོ། །ཤེས་བྱ་ཆོས་ཅན། ཤེས་མཚན་བརྗོད་ནས་ཤེས་མཚན་གྱི་འོག་ཏུ་བར་སྐབས་ཀྱི་ཚིགས་བཅད་བཞིས་ཁྱད་པར་གྱི་མཚན་ཉིད་བསྟན་པ་ལ་རྒྱུ་མཚན་ཡོད་དེ། ཤེས་པའི་མཚན་་་་་་་ཉིད་ཀྱིས་ཡོངས་སུ་བཅད་པ་སྟེ་མཚོན་པར་བྱ་བ་སྦྱོར་བ་རྣམས་ཀྱི་ཁྱད་པར་ཤེས་པར་བྱ་བ་ཡིན་པས་སོ། །གཉིས་པ་བསྡུས་དོན་ནི། བྱམས་མགོན་ཆོས་ཅན། བསམ་གྱིས་མི་ཁྱབ་པ་དང་མི་མཉམ་པ་ལ་སོགས་པའི་་་ཁྱད་པར་གྱིས་ཁྱད་པར་དུ་བྱས་པའི་བདེན་བཞིའི་ཡུལ་ཅན་གྱི་ཐེག་ཆེན་གྱི་མཐོང་ལམ་བཟོད་ཤེས་སྐད་ཅིག་མ་བཅུ་དྲུག་གི་སྒོ་ནས་ཁྱད་པར་གྱི་མཚན་ཉིད་བཤད་པ་ལ་རྒྱུ་མཚན་དང་དགོས་པ་ཡོད་དེ། དེའི་སྒོ་ནས་དེ་་་་་་་བཤད་པས་ཐེག་ཆེན་གྱི་ལམ་དེ་ཐེག་དམན་གྱི་ལམ་ལས་ཁྱད་ཞུགས་པར་ཤེས་པའི་ཕྱིར། ཐེག་ཆེན་མཐོང་ལམ་གྱི་ཁྱད་པར་དུ་བྱེད་ཆོས་བསམ་གྱིས་མི་ཁྱབ་པ་ལ་སོགས་པའི་ཁྱད་པར་དུ་འཕགས་ཆོས་བཅུ་དྲུག་ཆོས་ཅན།

༄༅། །ཁྱད་པར་གྱི་མཚན་ཉིད་ཡིན་ཏེ། རང་རྒྱུ་ལམ་ཤེས་དང་རྣམ་མཁྱེན་གྱི་སྦྱོར་བ་གཉིས་ཉན་རང་གི་ལམ་ལས་ཁྱད་པར་དུ་འཕགས་པ་ཇི་ལྟར་བ་བཞིན་དུ་མཚོན་པར་བྱེད་པའི་འཕགས་ཆོས་ཡིན་པས་སོ། །གསུམ་པ་རྒྱས་བཤད་ནི། བསམ་མི་ཁྱབ་དང་མི་རྨ་ཉམ་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། བསམ་མི་ཁྱབ་དང་མི་མཉམ་དང་། །ཞེས་སོགས་བར་སྐབས་ཀྱི་ཚིགས་་་་་་་བཅད་གསུམ་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་ཡང་བསམ་གྱིས་མི་ཁྱབ་པ་ལ་སོགས་པའི་ཁྱད་པར་གང་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ལ། དངོས་བསྟན་ཐེག་ཆེན་གྱི་ལམ་ཉན་རང་གི་ལམ་ལས་ཁྱད་ཞུགས་པའི་བྱེད་ཆོས། ཉན་རང་གི་ལམ་དམན་པའི་བྱེད་ཆོས་རྩ་ཚིག་གིས་དངོས་སུ་མ་བཤད་པའི་རྒྱུ་མཚན་ནོ། །དང་པོ་ནི། སྡུག་བསྔལ་ལ་སོགས་པའི་བདེན་བཞིའི་ཡུལ་ཅན་ཐེག་་ཆེན་གྱི་མཐོང་ལམ་བཟོད་ཤེས་སྐད་ཅིག་མ་བཅུ་དྲུག་རྣམས་དང་། བྱང་ཆུབ་སེམས་དཔའི་ལམ་ཤེས་དང་། སོགས་པ་སངས་རྒྱས་ཀྱི་རྣམ་མཁྱེན་དུ་གྱུར་པའི་ལམ་འདི། གཞན་ཉན་ཐོས་དང་རང་སངས་རྒྱས་ཀྱི་ལམ་་་རྣམས་ལས་ཁྱད་པར་དུ་འཕགས་པའི་ལམ་ཡིན་པས་ཉན་རང་གི་ལམ་ལས་ཁྱད་ཞུགས་པ་ཡིན་ནོ། །གང་གི་སྒོ་ནས་ན། ཁྱད་པར་བཅུ་དྲུག་གི་སྒོ་ནས་སོ། །དེ་ཇི་ལྟ་བུ་ཞེ་ན། ཐེག་ཆེན་གྱི་མཐོང་ལམ་སྡུག་བསྔལ་་་

ལ་ཆོས་ཤེས་པའི་བཟོད་པ་ནི་ཕྱིའི་ཡོངས་འཛིན་རྫོགས་པའི་སངས་རྒྱས་དང་། བྱང་སེམས་གོང་མས་ཐེག་པ་ཆེན་པོར་ལེགས་པར་ཡོངས་སུ་བཟུང་བ་ལས་བྱུང་བའི་ཤེས་རབ་དང་། གཞན་དོན་དུ་འཁོར་བར་དངོས་སུ་་་འཇུག་ནུས་པའི་སྙིང་རྗེ་ཆེན་པོ་གཉིས་ཀྱི་སྟོབས་ཀྱིས་སྡུག་བསྔལ་བདེན་པའི་ཆོས་ཉིད་བསམ་གྱིས་མི་ཁྱབ་པའི་རྣམ་པ་མངོན་སུམ་དུ་རྟོགས་པས་ཉན་རང་གི་ལམ་རྣམས་ལས་ཁྱད་པར་དུ་འཕགས་པ་ཡིན་ནོ། །ཐེག་ཆེན་་་་གྱི་མཐོང་ལམ་སྡུག་བསྔལ་ལ་ཆོས་ཤེས་པའི་ཡེ་ཤེས་དང་། རྗེས་བཟོད་རྗེས་ཤེས་ནི་དེ་ལྟ་བུའི་ཐབས་ཤེས་གཉིས་ཀྱི་སྟོབས་ཀྱིས་སྡུག་བསྔལ་བདེན་པའི་ཆོས་ཉིད་མི་མཉམ་པ་དང་། གཞལ་བ་དང་། བགྲང་བ་ལས་ཡང་དག་པར་འདས་པའི་རྣམ་པ་མངོན་སུམ་དུ་རྟོགས་པས་མན་འདྲ། དེ་ཡུལ་རྟོགས་ཚུལ་གྱི་སྒོ་ནས་ཁྱད་པར་དུ་འཕགས་པའོ། །འབྲས་བུའི་སྒོ་ནས་ཁྱད་པར་འཕགས་པ་ནི། ཐེག་ཆེན་གྱི་མཐོང་ལམ་སྡུག་བསྔལ་ལ་ཆོས་བཟོད་ནི་དེ་ལྟ་བུའི་ཐབས་ཤེས་ཀྱི་སྟོབས་ཀྱིས་དེ་བཞིན་གཤེགས་པ་ཉིད་དང་། སངས་རྒྱས་ཉིད་དང་། རང་བྱུང་ཉིད་དང་། རྣམ་པ་ཐམས་ཅད་མཁྱེན་པ་ཉིད་སྐྱེད་པས་ན། ཉན་རང་གིས་བསམ་གྱིས་མི་ཁྱབ་་པའི་བྱ་བ་དང་ལྡན་པས་ཉན་རང་གི་ལམ་རྣམས་ལས་ཁྱད་པར་དུ་འཕགས་པ་ཡིན་ནོ། །ཐེག་ཆེན་གྱི་མཐོང་ལམ་སྡུག་བསྔལ་ལ་ཆོས་ཤེས་རྗེས་བཟོད་རྗེས་ཤེས་ནི་དེ་ལྟ་བུའི་ཐབས་ཤེས་ཀྱི་སྟོབས་ཀྱིས་དེ་བཞིན་གཤེགས་་

༄༅། །པ་ཉིད་དང་། སངས་རྒྱས་ཉིད་དང་། རང་བྱུང་ཉིད་དང་། རྣམ་པ་ཐམས་ཅད་མཁྱེན་པ་ཉིད་སྐྱེད་པས་ཉན་རང་དང་མི་མཉམ་པ་དང་། ཉན་རང་གིས་གཞལ་བ་དང་། ཉན་རང་གིས་བགྲང་བ་་་་་་་ལས་ཡང་དག་པར་འདས་པའི་བྱ་བ་དང་ལྡན་པས་མན་འདྲ། དེ་ལ་དེ་བཞིན་གཤེགས་པ་ནི་མེ་ལོང་ལྟ་བུའི་ཡེ་ཤེས། སངས་རྒྱས་ནི་མཉམ་ཉིད། རང་བྱུང་ནི་སོ་སོར་རྟོག་པ། རྣམ་པ་ཐམས་ཅད་མཁྱེན་པ་ནི་བྱ་བ་་གྲུབ་པའི་ཡེ་ཤེས་སོ། །ཐེག་ཆེན་གྱི་མཐོང་ལམ་ཀུན་འབྱུང་ལ་ཆོས་བཟོད། ཆོས་ཤེས། རྗེས་བཟོད། རྗེས་ཤེས་བཞི་ནི། རིམ་པ་བཞིན་དུ་དེ་ལྟ་བུའི་ཐབས་ཤེས་ཀྱི་སྟོབས་ཀྱིས་འཕགས་པའི་གང་ཟག་ཐམས་་་་ཅད་ཀྱི་རྟོགས་པའི་རིགས་ཚང་བར་སྡུད་པ་དང་། སྐྱེས་བུ་མཁས་པས་རིག་པར་བྱ་བ་ཇི་ལྟ་ཇི་སྙེད་པའི་དོན་ལ་འཇུག་ཅིང་ཞུགས་པ་དང་། ཉན་རང་དང་སྤྱོད་ཡུལ་ཐུན་མོང་མ་ཡིན་པའི་ཆོས་ཐེག་ཆེན་གྱི་ལྟ་སྤྱོད་ཟབ་མོ་་་ཡོངས་སུ་ཤེས་པ་དང་། ཐེག་ཆེན་རང་གི་ལུགས་ཡུམ་ཟབ་མོ་སྒོམ་པ་ལ་ལྟོས་པའི་མངོན་པར་ཤེས་པ་ཤིན་ཏུ་མྱུར་བའི་ཤེས་པ་ཡིན་པས་མན་འདྲ། ཐེག་ཆེན་གྱི་མཐོང་ལམ་འགོག་པ་ལ་ཆོས་བཟོད། ཆོས་ཤེས།རྗེས་བཟོད། རྗེས་ཤེས་བཞི་ནི། དེའི་སྟོབས་ཀྱིས་བདེན་གཉིས་ལ་བརྟེན་པའི་ཆོས་ཐམས་ཅད་དོན་དམ་པར་བྲི་གང་མེད་པའི་ངོ་བོར་རྟོགས་པ་དང་། འཁོར་གསུམ་རྣམ་དག་གི་སྒོ་ནས་སྦྱིན་སོགས་ཕར་ཕྱིན་དྲུག་་་་་་་

བརྩོན་འགྲུས་ཆེན་པོས་དྲག་ཏུ་བསྒྲུབ་པ་དང་། ཡང་དག་པའི་སྦྱོར་བས་བསྐལ་བ་དུ་མར་བསྒྲུབས་པའི་འབྲས་བུ་ཚོགས་གཉིས་ཡང་དག་པར་འགྲུབ་པ་དང་ཆོས་ཐམས་ཅད་ལ་ཅིར་ཡང་མི་རྟོག་པར་དམིགས་པས་མན་འདྲ།ཐེག་ཆེན་གྱི་མཐོང་ལམ་ལམ་ལ་ཆོས་བཟོད། ཆོས་ཤེས། རྗེས་བཟོད། རྗེས་ཤེས་བཞི་ནི་། རིམ་པ་བཞིན་དུ་དེའི་སྟོབས་ཀྱིས་ཆོས་དབྱིངས་ཀྱི་ངོ་བོ་ཉིད་བྱང་ཆུབ་སེམས་དཔའི་སྐྱེ་མཆེད་དྲུག་གི་ཆོས་དབྱིངས་ལ་་་་དངོས་སུ་བརྟེན་པ་དང་། སྨོན་ལམ་ལ་སོགས་པའི་ཕར་ཕྱིན་ཡོངས་སུ་རྫོགས་པར་བྱེད་པའི་རྒྱུ་ཚོགས་མཐའ་དག་གི་རིགས་ཚང་བར་ཐོབ་པ་དང་། ཐེག་ཆེན་དགེ་བའི་བཤེས་གཉེན་གྱི་ཐབས་མཁས་ཀྱིས་ཐེག་པ་ཆེན་་་་པོར་དངོས་སུ་ཡོངས་སུ་བཟུང་བ་དང་། རང་དོན་དུ་མངོན་པར་ཞེན་པའི་རོ་མྱང་བ་མེད་པར་སྦྱིན་སོགས་རྣམས་སེམས་ཅན་ཐམས་ཅད་ཀྱི་དོན་དུ་མི་དམིགས་པའི་ཚུལ་གྱིས་རྫོགས་པའི་བྱང་ཆུབ་ཏུ་བསྔོས་པས་མན་འདྲ།ངག་དོན་ནི། ཐེག་ཆེན་གྱི་མཐོང་ལམ་ལམ་ལ་རྗེས་སུ་ཤེས་པའི་བཟོད་པ་ཆོས་ཅན། ཉན་རང་གི་ལམ་ལས་ཁྱད་པར་དུ་འཕགས་པ་ཡིན་ཏེ། ཕྱིའི་ཡོངས་འཛིན་རྫོགས་པའི་སངས་རྒྱས་ཀྱི་མཆོག་གི་སྤྲུལ་པའི་སྐུས་་་་་་ཐེག་པ་ཆེན་པོར་ཡོངས་སུ་བཟུང་བ་ལས་བྱུང་བའི་ཤེས་རབ་དང་། གཞན་དོན་དུ་འཁོར་བར་དངོས་སུ་འཇུག་ནུས་པའི་སྙིང་རྗེ་ཆེན་པོ་གཉིས་ཀྱི་སྟོབས་ཀྱིས་རང་དོན་དུ་ཞེན་པའི་རོ་མྱང་བ་མེད་པར་སྦྱིན་སོགས་རྣམས་་་་་་་

༄༅། །སེམས་ཅན་ཐམས་ཅད་ཀྱི་དོན་དུ་མི་དམིགས་པའི་ཚུལ་གྱིས་རྫོགས་པའི་བྱང་ཆུབ་ཏུ་བསྔོས་པའི་ཕྱིར། དེས་གོང་མ་ཐམས་ཅད་རིགས་འགྲེའོ། །གཉིས་པ་ནི། ཁ་ཅིག་ན་རེ། འདིར་ཉན་རང་གི་་་་་་་ལམ་དམ་ན་པའི་བྱེད་ཆོས་ཀྱང་རྩ་ཚིག་གིས་ཟིན་པར་འཆད་རིགས་པ་མ་ཡིན་ནམ། གཞན་དུ་ན་ཁྱད་པར་ཁོང་དུ་ཆུད་པར་མི་འགྱུར་རོ་ཞེ་ན། ཐེག་ཆེན་གྱི་ལམ་ནི་ཁྱད་པར་བཅུ་དྲུག་གི་སྒོ་ནས་ཉན་རང་གི་ལམ་ལས་་་་་་ཁྱད་ཞུགས་པ་དེའི་ཕྱིར། ཤེས་བྱ་ཆོས་ཅན། ཁྱད་མཚན་འཆད་པའི་སྐབས་འདིར་ཉན་རང་གི་ལམ་དམན་པའི་བྱེད་ཆོས་རྩ་ཚིག་གིས་དངོས་སུ་ཟིན་པ་མ་བཤད་པ་ལ་རྒྱུ་མཚན་ཡོད་དེ། ཉན་རང་དེ་དག་གི་ལམ་ནི་་་་་སྔར་ཇི་སྐད་བཤད་པའི་ཁྱད་པར་དང་བྲལ་བ་རང་དོན་དུ་མངོན་པར་ཞེན་པ་སྐྱེ་བ་དང་། ཐེག་ཆེན་གྱི་ཡོངས་འཛིན་གྱིས་ཐེག་པ་ཆེན་པོར་དངོས་སུ་འཛིན་པ་དང་བྲལ་བ་ལ་སོགས་པ་སྔར་ལས་ཟློག་པའི་མཚན་ཉིད་ཀྱིས་་་་་ཤུགས་ཀྱིས་གོ་སླ་བའི་ཕྱིར་རོ། །གསུམ་པ་བྱེད་མཚན་རྒྱས་པར་བཤད་པ་ནི། ཕན་དང་བདེ་དང་སྐྱོབ་པ་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཕན་དང་བདེ་དང་སྐྱོབ་པ་་་་དང་་།་ །ཞེས་སོགས་ཀྱི་ཚིག་བཅད་གཉིས་ཆོས་ཅན། ཁྱོད་ཀྱིས་བྱེད་མཚན་བསྟན་པ་ལ་དགོས་པ་ཡོད་དེ། ཁྱོད་ཀྱིས་དེ་བསྟན་པས་ཁྱད་མཚན་གྱིས་མཚོན་པའི་སྦྱོར་བ་རྣམས་ཀྱི་བྱེད་པ་གང་ཡིན་སྙམ་པའི་དོགས་པ་་་

སེལ་བའི་ཕྱིར། ཚིག་དོན་འབྱེད་པ་ལ་ཕྱེ་སྟེ་བཤད་པ་དང་། བསྡུས་ཏེ་བསྟན་པ་གཉིས་ལས། དང་པོ་ཕྱེ་སྟེ་བཤད་པ་ལ་གསུམ་ལས། གཞི་ཤེས་ཀྱི་སྦྱོར་བའི་བྱེད་པ་ནི། རྫོགས་པའི་སངས་རྒྱས་ཀྱི་མཆོག་གི་་་་་སྤྲུལ་པའི་སྐུས་ཐེག་ཆེན་གྱི་གཞི་ཤེས་སྦྱོར་བ་ལ་བརྟེན་ནས་མིས་མཚོན་པའི་རང་གི་གདུལ་བྱ་རྣམས་ལ་དུས་ལ་བབ་པ་ན་སྐལ་བ་ཇི་ལྟ་བ་བཞིན་དུ་མ་འོངས་པའི་ཕན་པ་རྒྱུད་ལྔ་ལས་བཀྲོལ་ནས་མྱང་འདས་ལ་འགོད་པ་ཡང་་དག་པར་སྒྲུབ་པའི་དོན་གྱི་ཕན་པའི་བྱེད་པ་མཛད་དོ། །ཚེ་འདིའི་བདེ་བ། སྡུག་བསྔལ་དང་ཡིད་མི་བདེ་དང་ཞབྲུག་པ་ལས་བཀྲོལ་ནས་མྱང་འདས་ལ་འགོད་པ་དང་། སྡུག་བསྔལ་མེད་པ་ཟག་བཅས་ཀྱི་ལས་ཀྱི་རྣམ་་་པར་སྨིན་པ་མ་ཡིན་པ་ཟག་མེད་ཀྱི་བདེ་བ་དང་། འཁོར་བའི་སྔག་བསྔལ་ལས་སྐྱོབ་ཅིང་དེ་དག་སྤང་བའི་ཕྱིར་དུ་ཆོས་སྟོན་པ་ཡང་དག་པར་སྒྲུབ་པའི་དོན་གྱི་སོགས་པ་བདེ་བ་དང་སྟོབ་པའི་བྱེད་པ་མཛད་དོ། །མདོར་ན་་ཐེག་ཆེན་གྱི་གཞི་ཤེས་སྦྱོར་བ་ལ་ཕན་པ་དང་བདེ་བ་དང་སྐྱོབ་པའི་བྱེད་པ་རྣམ་པ་གསུམ་མོ། །ངག་དོན། རྫོགས་པའི་སངས་རྒྱས་ཀྱི་མཆོག་གི་སྤྲུལ་པའི་སྐུ་ཆོས་ཅན། རང་གི་ཪྴདུལ་བྱ་རྣམས་ལ་སྐྱོབ་པའི་བྱེད་པ་་་་་་མཛད་དེ། གཞི་ཤེས་ཀྱི་སྦྱོར་བ་ལ་བརྟེན་ནས་རང་གི་གདུལ་བྱ་རྣམས་ལ་དུས་ལ་བབ་པ་ན་སྐལ་བ་ཇི་ལྟ་བ་བཞིན་དུ་ཟག་མེད་ཀྱི་བདེ་བ་ཡང་དག་པར་སྒྲུབ་པར་མཛད་པའི་ཕྱིར། དེས་སྔ་ཕྱི་རིགས་འགྲེའོ། །གཉིས་་

༄༅། །པ་ལམ་ཤེས་ཀྱི་སྦྱོར་བའི་བྱེད་པ་ནི། རྫོགས་པའི་སངས་རྒྱས་མཆོག་གི་སྤྲུལ་པའི་སྐས་ལམ་ཤེས་ཀྱི་སྦྱོར་བ་ལ་བརྟེན་ནས་རང་གི་གདུལ་བྱ་རྣམས་ལ་དུས་ལ་བབ་པ་ན་སྐལ་བ་ཇི་ལྟ་བ་བཞིན་དུ་གཏན་དུ་་་་་་ཕན་པ་སྐྱེ་རྒ་ན་འཆི་སོགས་ལས་བཀྲོལ་ནས་ལྷག་མེད་ཀྱི་མྱང་འདས་ལ་འགོད་པ་དང་། སྡུག་(སྔལ་གྱི་རྒྱུ་ཟློག་པ་ཆོས་ཐམས་ཅད་འདྲེ་བ་དང་། འབྲེལ་བ་དང་། སྐྱེ་འགག་མེད་པའི་ཆོས་སྟོན་པ་དང་། འཁོར་་་་་་་འདས་རང་བཞིན་མ་དམིགས་པར་མཉམ་པ་ཉིད་དུ་རྟོགས་པར་ཡང་དག་པར་ཉེ་བར་སྒྲུབ་པའི་དོན་གྱིས་རིམ་པ་བཞིན་དུ་རང་གི་གདུལ་བྱ་རྣམས་ལ་སྐྱབས་དང་གནས་དང་དཔུང་གཉེན་མཛད་དོ། །རྫོགས་པའི་སངས་་་་་་་རྒྱས་ཀྱི་མཆོག་གི་སྤྲུལ་པའི་སྐུས་ལམ་ཤེས་ཀྱི་སྦྱོར་བ་ལ་བརྟེན་ནས་རང་གི་གདུལ་བྱ་རྣམས་ལ་དུས་ལ་བབ་པ་ན་སྐལ་བ་ཇི་ལྟ་བ་བཞིན་དུ་རང་གཞན་གྱི་དོན་ཐོབ་པའི་རྟེན་གྱི་ངོ་བོ་ཆོས་ཐམས་ཅད་སྔོན་དང་ཕྱི་མའི་མཐའ་་་་་ཡོངས་སུ་ཆད་པ་སྒྱུ་མ་ལྟར་རྟོགས་པ་ཡང་དག་པར་ཉེ་བར་སྒྲུབ་པའི་དོན་གྱིས་རང་གི་གདུལ་བྱ་རྣམས་ལ་གླིང་གི་བྱེད་པ་མཛད་དོ། །ངག་དོན། རྫོགས་པའི་སངས་རྒྱས་ཀྱི་མཆོག་གི་སྤྲུལ་པའི་སྐུ་ཆོས་ཅན། རང་གི་་་་གདུལ་བྱ་རྣམས་ལ་གླིང་གི་བྱེད་པ་མཛད་དེ། ལམ་ཤེས་ཀྱི་སྦྱོར་བ་ལ་བརྟེན་ནས་རང་གི་གདུལ་བྱ་རྣམས་ལ་དུས་ལ་བབ་པ་ན་སྐལ་པ་ཇི་ལྟ་བ་བཞིན་དུ་ཆོས་ཐམས་ཅད་སྔོན་དང་ཕྱི་མའི་མཐའ་ཡོངས་སུ་ཆད་པ་སྐྱུ་མ་ལྟ་་་་་

བུར་རྟོགས་པ་ཡང་དག་པར་བསྒྲུབ་པར་མཛད་པའི་ཕྱིར། ཁྱབ་སྟེ། ཆོས་ཐམས་ཅད་སྔོན་དང་ཕྱི་མའི་མཐའ་ཡོངས་སུ་ཆད་པ་སྒྱུ་མ་ལྟ་བུར་རྟོགས་པ་ནི། སྔོན་དང་ཕྱི་མཐར་ཞེན་པའི་སྲེད་པའི་བརླན་ལས་གྲོལ་བས་་་ཆུས་ཡོངས་སུ་བསྐོར་བའི་དབུས་ཀྱི་སྐམ་ས་ལ་གླིང་ཞེས་པ་དང་ཆོས་མཚུངས་པའི་ཕྱིར་རོ། །རྫོགས་པའི་སངས་རྒྱས་ཀྱི་མཆོག་གི་སྤྲུལ་པའི་སྐུས་ལམ་ཤེས་ཀྱི་སྦྱོར་བ་ལ་བརྟེན་ནས་རང་གི་གདུལ་བྱ་རྣམས་ལ་དུས་ལ་བབ་པ་ན་སྐལ་པ་ཇི་ལྟ་བ་བཞིན་དུ་གཞན་དོན་སྒྲུབ་པ་ཆོས་ཐམས་ཅད་དེ་ཁོ་ནར་སྐྱེ་འགག་སྤང་གཉེན་དང་བྲལ་བའི་ཆོས་སྟོན་པའི་ཕྱིར་དང་། འབད་རྩོལ་མེད་པར་སེམས་ཅན་གྱི་དོན་ལྷུན་གྱིས་གྲུབ་པར་འཇུག་པ་དང་།ཐེག་པ་གསུམ་གྱིས་ངེས་པར་འབྱུང་བའི་འབྲས་བུ་རྫོགས་པའི་བྱང་ཆུབ་རྫོགས་སྨིན་མ་སྦྱངས་པར་མངོན་སུམ་དུ་མི་བྱེད་པར་གཞན་དོན་བྱེད་པ་ཡང་དག་པར་ཉེ་བར་སྒྲུབ་པའི་དོན་གྱིས་རིམ་པ་བཞིན་དུ་རང་གི་གདུལ་བྱ་་་་་་་རྣམས་ལ་ཡོངས་འདྲེན་དང་ལྷན་གྱིས་གྲུབ་པ་དང་ངེས་པར་འབྱུང་བའི་བྱེད་པ་མཛད་དོ། །མདོར་ན། ལམ་ཤེས་སྦྱོར་བ་ལ་སྐྱབས་དང་། །སོགས་པ་གནས་དང་དཔུང་གཉེན་དང་གླིང་དང་ཡོངས་འདྲེན་དང་ལྷུན་གྱིས་་གྲུབ་པ་དང་ངེས་པ་འབྱུང་བའི་བྱེད་པ་བདུན་ནོ། །གསུམ་པ་རྣམ་མཁྱེན་གྱི་སྦྱོར་བའི་བྱེད་པ་ནི། རྫོགས་པའི་སངས་རྒྱས་ཀྱི་མཆོག་གི་སྤྲུལ་པའི་སྐུས་རྣམ་མཁྱེན་སྦྱོར་བ་ལ་བརྟེན་ནས་རང་་གི་གདུལ་བྱ་རྣམས་ལ་དུས་ལ་་

༄ཚོ། །བབ་པ་ན་སྐལ་པ་ཇི་ལྟ་བ་བཞིན་དུ་རྣམ་པ་ཐམས་ཅད་མཁྱེན་པ་ཉིད་ཀྱི་ཆོས་སྟོབས་བཅུ་ལ་སོགས་པ་ཐམས་ཅད་སྟོན་པ་ཡང་དག་པར་ཉེ་བར་སྒྲུབ་པའི་དོན་གྱིས་རང་གི་གདུལ་བྱ་རྣམས་ལ་རྟེན་གྱི་བྱེད་པ་་་་་་་མཛད་དོ། །མདོར་ན། རྣམ་མཁྱེན་གྱི་སྦྱོར་བ་ལ་རྟེན་གྱི་མཛད་པ་གཅིག་གོ །བྱང་སེམས་ཆེན་པོ་རྣམས་ལ་ཡང་སྦྱོར་མཛོད། །གཉིས་པ་བསྡུས་ཏེ་བསྟན་པ་ནི། གོང་དུ་བསྟན་པ་དེ་ལྟ་བུའི་བྱེད་པའི་རྣམ་པ་འདི་་ནི་མཚན་གཞི། བྱེད་མཚན་ཡིན་པར་མཚོན། ཁྱོད་ཀྱིས་རང་རྒྱུ་མཁྱེན་གསུམ་གྱི་སྦྱོར་བའི་ནུས་པ་ཇི་ལྟ་བ་བཞིན་མཚོན་པར་བྱེད་པའི་ཕྲིན་ལས་ཡིན་པས་སོ། །དབྱེ་ན་གོང་དུ་བསྟན་པ་བཅུ་གཅིག །ས་མཚམས་་་་ཐེག་ཆེན་གྱི་ཚོགས་ལམ་ནས་སངས་རྒྱས་སའི་བར་ན་ཡོད། །བཞི་པ་ངོ་བོ་ཉིད་ཀྱི་མཚན་ཉིད་ནི། ཉོན་མོངས་རྟགས་དང་མཚན་མ་དང་། །ཞེས་བྱ་བ་ལ་སོགས་པས་གསུངས་ཏེ་འདི་ལ་མཚམས་སྦྱར་བ་ནི། ཉོན་་་་མོངས་རྟགས་དང་མཚན་མ་དང་། །ཞེས་སོགས་ཀྱི་ཚིགས་བཅད་གསུམ་ཆོས་ཅན། ཁྱོད་ཀྱིས་ངོ་བོ་ཉིད་ཀྱི་མཚན་ཉིད་བསྟན་པ་ལ་དགོས་པ་ཡོད་དེ། ཁྱོད་ཀྱིས་དེ་བསྟན་པས་བྱེད་པའི་མཚན་ཉིད་ཀྱི་བྱེད་ལས་ཤེས་་་པར་བྱས་པའི་སྦྱོར་བ་རྣམས་ཀྱི་ངོ་བོ་ཉིད་གང་ཡིན་སྙམ་པའི་དོགས་པ་སེལ་བའི་ཕྱིར། ཚིགས་དོན་འབྱེད་པ་ལ་ཕྱེ་སྟེ་བཤད་པ་དང་། བསྡུས་ཏེ་བསྟན་པ་གཉིས་ལས། དང་པོ་ཕྱེ་སྟེ་བཤད་པ་ལ་གསུམ་ལས་དང་པོ་་་་

གཞི་ཤེས་སྦྱོར་བའི་ངོ་བོ་ཉིད་ནི། ཉོན་མོངས་པ་མངོན་གྱུར་པས་སྟོང་པ་ཉིད་ཀྱིས་དེས་དབེན་པའི་གཞི་ཤེས་ཀྱི་སྦྱོར་བའི་ངོ་བོ་ཉིད་ནི་མཁྱེན་པ་གསུམ་གྱི་སྦྱོར་བ་དེ་མཚོན་པར་བྱ་བར་མཚན་ཉིད་དང་ལྡན་པ་ཇི་ལྟ་བ་་་་་་་བཞིན་དུ་མཚོན་པར་བྱེད་པའི་རྟོགས་པ་ཡིན་པས་མཚན་ཉིད་བཞི་པ་ངོ་བོ་ཉིད་ཀྱི་མཚན་ཉིད་ཡིན་ནོ། །ཉོན་མོངས་པ་ནི་འདོད་ཆགས་དང་ཞེ་སྡང་ལ་སོགས་པའི་རྩ་ཉོན་དྲུག །ཉེ་ཉོན་ཉི་ཤུའོ། །ཉོན་མོངས་པ་དེའི་་་་་རྟགས་ཏེ་འབྲས་བུ་གནས་ངན་ལེན་མངོན་གྱུར་བས་སྟོང་པས་དེས་དབེན་པའི་གཞི་ཤེས་ཀྱི་སྦྱོར་བའི་ངོ་བོ་ཉིད་ནི་མན་འདྲ། ཉོན་མོངས་ཀྱི་འབྲས་བུ་གནས་ངན་ལེན་ནི། ལུས་ཀྱི་གནས་ངན་ལེན་སྲོག་གཅོད་པ་ལ་་་་་་་སོགས་པ་གསུམ། ངག་གི་རྫུན་སྨྲ་སོགས་བཞི། སེམས་ཀྱི་གནོད་སེམས་ལ་སོགས་པ་གསུམ་མོ། །ཉོན་མོངས་ཀྱི་མཚན་མ་རྒྱུ་ཚུལ་བཞིན་མ་ཡིན་པ་ཡིད་ལ་བྱེད་པ་མངོན་གྱུར་པས་སྟོང་པས་དེས་དབེན་པའི་གཞི་་་་་་་ཤེས་ཀྱི་སྦྱོར་བའི་ངོ་བོ་ཉིད་ནི་མན་འདྲ། མི་མཐུན་ཕྱོགས་དང་གཉེན་ངོ་་ལ་བླང་དོར་དུ་ཞེན་པའི་ཤེས་སྒྲིབ་མངོན་གྱུར་པས་སྟོང་པས་དེས་དབེན་པའི་གཞི་ཤེས་ཀྱི་སྦྱོར་བའི་ངོ་བོ་ཉིད་ནི་མན་འདྲ། དེ་ལ་མི་མཐུན་་་་་་་ཕྱོགས་ནི་འདོད་ཆགས་ལ་སོགས་པའི་ཀུན་ནས་ཉོན་མོངས་པ་དང་། གཉེན་པོ་འདོད་ཆགས་དང་བྲལ་བ་ལ་སོགས་པ་རྣམ་པར་བྱང་བ་རྣམས་སོ། །མདོར་ན་ཐེག་ཆེན་གྱི་ཐམས་ཅད་ཤེས་པ་ཉིད་ཀྱི་སྦྱོར་བའི་ངོ་བོ་ཉིད་་་

༄༅། །བཞིའོ་།་ །གཉིས་པ་ལམ་ཤེས་པའི་སྦྱོར་བའི་ངོ་བོ་ཉིད་ནི། དོན་དམ་པར་མེད་ཀྱང་ཀུན་རྫོབ་ཏུ་མྱ་ངན་ལས་འདའ་བར་དཀའ་བའི་སེམས་ཅན་མཐའ་ཡས་པའི་ཆེད་དུ་གོ་ཆ་བགོས་པས་བྱ་དཀའ་བའི་གོ་་་ཆ་བགོས་པའི་ལམ་ཤེས་ཀྱི་སྦྱོར་བའི་ངོ་བོ་ཉིད་ནི་མན་འདྲ། ཐེག་ཆེན་ལས་གཞན་དམན་པའི་ཐེག་པ་གཉིས་སུ་མི་ལྷུང་བར་རྫོགས་པའི་བྱང་ཆུབ་ཏུ་བགྲོད་པས་མཐའ་གཅིག་ཏུ་སངས་རྒྱ་བར་ངེས་པའི་ལམ་ཤེས་ཀྱི་སྦྱོར་་་བའི་ངོ་བོ་ཉིད་ནི་མན་འདྲ། ཡུན་རིང་མོ་ནས་བསྒྲུབ་པར་བྱ་བའི་མཆོག་རྣམ་མཁྱེན་གྱི་ཡེ་ཤེས་དོན་དུ་གཉེར་བས་ཆེད་དུ་བྱ་བ་མ་འབྲུལ་བའི་ལམ་ཤེས་མན་འདྲ། ཆོས་ཐམས་ཅད་རང་བཞིན་གྱིས་ངོ་བོ་ཉིད་མ་དམིགས་པར་མངོན་སུམ་དུ་རྟོགས་པ་བསྒོམ་བྱ་ཡུམ་དང་སྒོམ་པ་པོ་བྱང་སེམས་དང་སྒོམ་ཏིང་ངེ་འཛིན་དུ་བདེན་པར་མ་དམིགས་པའི་ལམ་ཤེས་མན་འདྲ། གཞན་དོན་དུ་རྣམ་མཁྱེན་ཡིད་ལ་བྱེད་པས་འཁོར་འདས་རང་བཞིན་གྱིས་་་མ་དམིགས་པར་མངོན་སུམ་དུ་རྟོགས་པས་ཡུམ་ལ་མངོན་པར་ཞེན་པ་མངོན་གྱུར་བ་མཐའ་དག་བཀག་པའི་ལམ་ཤེས་ཀྱི་སྦྱོར་བའི་ངོ་བོ་ཉིད་མན་འདྲའོ། །མདོར་ན། ལམ་ཤེས་སྦྱོར་བའི་ངོ་བོ་ཉིད་ལྔའོ། །གསུམ་པ་་རྣམ་མཁྱེན་གྱི་སྦྱོར་བའི་ངོ་བོ་ཉིད་ནི། ཆོས་ཐམས་ཅད་མངོན་པར་རྫོགས་པར་སངས་རྒྱས་པས་གཞི་ཤེས་དང་ལམ་ཤེས་སྐྱེས་བསྡུས་པའི་ཆོས་ཀྱི་ཁྱད་པར་མཐའ་དག་ལ་དམིགས་པའི་རྣམ་མཁྱེན་གྱི་ངོ་བོ་ཉིད་ནི།

མཁྱེན་གསུམ་སྙེ་སྦྱོར་བ་དེ་མཚན་ཉིད་དང་ལྡན་པ་དེ་བཞིན་དུ་ཇི་ལྟ་བ་བཞིན་མཚོན་པར་བྱེད་པའི་རྟོགས་པ་ཡིན་པས་ན་མཚན་ཉིད་བཞི་པ་ངོ་བོ་ཉིད་ཀྱི་མཚན་ཉིད་ཡིན་ནོ། །མཐར་འཛིན་ཅན་གྱིས་འཇིག་རྟེན་གྱི་སྤྱོད་པ་མཐའ་གཅིག་ཏུ་འཛིན་པ་དང་། ལྟ་བ་ལས་ལྡོག་སྟེ་མཐའ་བྲལ་དུ་རྟོགས་པས་མཐར་འཛིན་ཅན་དང་མི་མཐུན་པའི་རྣམ་མཁྱེན་མན་འདྲ། ཤེས་སྒྲིབ་མ་ལུས་པར་སྤངས་པའི་ཡེ་ཤེས་ཡིན་བས་གཟུགས་སོགས་ཆོས་་་་་་་ཐམས་ཅད་ཐོགས་པ་མེད་པར་ཤེས་པའི་རྣམ་མཁྱེན་མན་འདྲ། ཤེས་བྱ་དང་ཤེས་པ་རང་བཞིན་གྱིས་མ་དམིགས་པར་རྟོགས་པས་དེ་ཁོ་ནར་གཞི་མེད་པར་རྟོགས་པའི་རྣམ་མཁྱེན་མན་འདྲ། དོན་དམ་པར་འགྲོ་འོང་ངང་་་་བྲལ་བར་རྟོགས་པས་དེ་བཞིན་ཉིད་ཀྱི་ངོ་བོས་འགྲོ་བ་མེད་པར་རྟོགས་པའི་རྣམ་མཁྱེན་མན་འདྲ། གཟུགས་སོགས་རང་བཞིན་གྱིས་ངོ་བོ་ཉིད་མེད་པར་རྟོགས་པས་གཟུགས་སོགས་རང་བཞིན་གྱིས་སྐྱེ་བ་མེད་པར་རྟོགས་་་་པའི་རྣམ་མཁྱེན་མན་འདྲ། འདུས་བྱས་དང་འདུས་མ་བྱས་ལ་སོགས་པ་ཐམས་ཅད་རང་བཞིན་གྱིས་མི་དམིགས་པར་རྟོགས་པས་དངོས་པོ་དང་དངོས་མེད་དང་། ཡོད་མེད་གཉིས་ཀ་ཡིན་པའི་ཕུང་གསུམ་གྱི་ངོ་བོ་དེ་་་་་་་བཞིན་ཉིད་རང་བཞིན་གྱིས་མི་དམིགས་པར་རྟོགས་པའི་རྣམ་མཁྱེན་མན་འདྲའོ། །མདོར་ན་རྣམ་པ་ཐམས་ཅད་མཁྱེན་པ་ཉིད་ཀྱི་ངོ་བོ་ཉིད་བདུན་ནོ། །དེ་བཞིན་དུ་རྣམ་མཁྱེན་གྱི་སྦྱོར་བ་ལ་ཡང་རིགས་འགྲེའོ། །

༄ཚོ། །གཉིས་པ་བསྡུས་ཏེ་བསྟན་པ་ནི། གོང་དུ་བསྟན་པ་དེ་ལྟ་བུའི་ངོ་བོ་ཉིད་བཅུ་དྲུག་གིས་མཁྱེན་གསུམ་གྱི་སྦྱོར་བ་དེ་མཚོན་པར་བྱ་བ་མཚན་ཉིད་དང་ལྡན་པ་དེ་བཞིན་དུ་ཇི་ལྟ་བ་བཞིན་མཚོན་པར་བྱེད་པའི་་་་་་་རྟོགས་པ་ཡིན་པས་མཚན་ཉིད་བཞི་པ་ངོ་བོ་ཉིད་ཀྱི་མཚན་ཉིད་དུ་ཐུབ་པའི་དབང་པོས་བཞེད་པ་ཡིན་ནོ། །ས་མཚམས་གོང་དང་འདྲའོ། །གསུམ་པ་ནི། ཤེས་བྱ་ཆོས་ཅན། སྤྱིར་གཅིག་ཏུ་བསྡོམས་ནས་བགྲངས་ན་མཚན་ཉིད་དགུ་བཅུ་རྩ་གཅིག་ཏུ་འགྱུར་ཏེ། ཤེས་མཚན་ཞེ་བརྒྱད། ཁྱད་མཚན་བཅུ་དྲུག །བྱེད་མཚན་བཅུ་གཅིག །ངོ་བོ་ཉིད་ཀྱི་མཚན་ཉིད་བཅུ་དྲུག་ཡོད་པ་དེའི་ཕྱིར་རོ། །བདུན་པ་རྒྱུ་ཐར་པ་ཆ་མཐུན་ལ་་་་་་་བཞི་ལས། དང་པོ་མཚམས་སྦྱར་བ་ནི། ཤེས་བྱ་ཆོས་ཅན། སྦྱོར་བའི་མཚན་ཉིད་བཤད་ནས་དེའི་འོག་ཏུ་རྒྱུ་ཐར་པ་ཆ་མཐུན་བསྟན་པ་ལ་རྒྱུ་མཚན་ཡོད་དེ། ཐར་པ་ཆ་མཐུན་གྱི་དགེ་བའི་རྩ་བ་ལས་རང་འབྲས་་་་་་་སྦྱོར་བའི་ནུས་པ་ཤེས་པ་འབྱུང་བས་སོ། །གཉིས་པ་མཚན་ཉིད་ནི། མཚན་མ་མེད་པར་དམིགས་པའི་ཤེས་རབ་ཀྱིས་ཟིན་པའི་རྣམ་པའི་སྒོ་ནས་རང་གི་རྒྱུད་ལ་བསྐྱེད་བྱར་གྱུར་པའི་སྦྱིན་སོགས་ནས་རྣམ་མཁྱེན་ལ་ཐུག་་་་པ་རྣམས་རང་རྒྱུད་ལ་ཡང་དག་པར་བསྐྱེད་པ་ལ་མཁས་པའི་ཐེག་ཆེན་ལས་དང་པོ་པའི་ཐབས་ཤེས་ཟུང་འབྲེལ་ནི་རྣམ་རྫོགས་སྦྱོར་བ་སྟོན་པའི་སྐབས་འདི་ལ་ཐེག་ཆེན་གྱི་ཐར་པ་ཆ་མཐུན་ཡིན་པར་ཐུབ་པའི་དབང་པོས་་་་་་་

འདོད་དོ། །ངག་དོན། ཐེག་ཆེན་ཚོགས་ལམ་པའི་དད་པ་མཚན་གཞི། ཐེག་ཆེན་གྱི་ཐར་པ་ཆ་མཐུན་ཡིན་པར་མཚོན། མཚན་མེད་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་རང་རྒྱུད་ལ་བསྐྱེད་བྱར་གྱུར་པའི་་་་་་་སྦྱིན་སོགས་སྐྱེད་པ་ལ་མཁས་པའི་ཐེག་ཆེན་ལས་དང་པོ་པའི་ཐབས་ཤེས་ཟུང་འབྲེལ་ཡིན་པས་སོ། །གསུམ་པ་དབྱེ་བ་ནི། སངས་རྒྱས་སོགས་དམིགས་དད་པ་དང་། །ཞེས་བྱ་བ་ལ་སོགས་པས་གསུངས་ཏེ། འདི་་་ལ་མཚམས་སྦྱར་བ་ནི། སངས་རྒྱས་སོགས་དམིགས་དད་པ་དང་། །ཞེས་སོགས་ཀྱི་ཚིགས་བཅད་གཉིས་ཆོས་ཅན། དགོས་པ་ཡོད་དེ། བསྐྱེད་པར་མཁས་པ་དེ་གང་ཡིན་སྙམ་པའི་དོགས་པ་བསལ་ནས་མཁས་པ་་་དེ་བསྟན་པའི་ཕྱིར་དུ་ཁྱོད་གསུངས་པ་ཡིན་པའི་ཕྱིར། ཚིག་དོན་འབྱེད་པ་ནི། འཕགས་པ་ལྟར་ན་ལུས་ཀྱི་དབྱེ་བ་དད་སོགས་ལྔ། ཡན་ལག་གི་དབྱེ་བ་དད་སོགས་ལྔ་པོ་རེ་རེ་ལ་ཆུང་ངུ་དང་འབྲིང་དང་ཆེན་པོ་གསུམ་་་གསུམ་།་ དེ་ལ་དད་སོགས་སྣོན་པོས་ནི་དད་སོགས་ཆུང་འབྲིང་ལ་ལྟོས་ཏེ་རྫོགས་པའི་བྱང་ཆུབ་ཐོབ་པར་སླ་ལ། དད་སོགས་རྟུལ་པོས་ནི་དད་སོགས་རྣོན་པོ་ལ་ལྟོས་ཏེ་རྫོགས་པའི་བྱང་ཆུབ་ཐོབ་པར་དཀའ་བར་ཐུབ་་་་་་་པའི་དབང་པོས་བཞེད་དེ། དེ་རྟེན་འབྲེལ་གྱི་ཆོས་ཉིད་ཡིན་པའི་ཕྱིར། སློབ་དཔོན་ལྟར་ན་ཐེག་ཆེན་ཚོགས་ལམ་པའི་དད་པ་ཁྱད་པར་ཅན་དང་། བརྩོན་འགྲུས་དང་། དྲན་པ་དང་། ཏིང་ངེ་འཛིན་དང་། ཤེས་

༄༅། །རབ་ཁྱད་པར་ཅན་དང་ལྔ་ནི་རིམ་པ་བཞིན་དུ་མཚན་མེད་རྟོགས་པའི་ཤེས་རབ་དང་སྙིང་རྗེ་ཆེན་པོས་ཟིན་པའི་སྒོ་ནས། ཡུལ་དུས་གསུམ་གྱི་སངས་རྒྱས་སོགས་དང་། སྦྱིན་སོགས་དང་། བསམ་པ་་་་་་་ཕུན་སུམ་ཚོགས་པ་སོགས་དང་། རྣམ་པར་མི་རྟོག་པ་སོགས་དང་། སྙིང་རྗེ་ཆེན་པོས་ཟིན་པའི་སྒོ་ནས་ཡུལ་ཆོས་ཐམས་ཅད་ཀྱི་རྣམ་པ་ཐམས་ཅད་ཤེས་པ་སོགས་ལ་དམིགས་ཏེ། དེ་རྣམས་ལ་དད་པར་བྱེད།ཉམས་སུ་ལེན་པ་ལ་སྤྲོ་བར་བྱེད། མ་བརྗེད་པ་བྱེད། རྩེ་གཅིག་ཏུ་གནས་པར་བྱེད། རབ་ཏུ་འབྱེད་པར་བྱེད་པས་ཡུལ་དེ་རྣམས་ལ་མཁས་པ་ཡིན་ནོ། །ངག་དོན་ནི། ཐེག་ཆེན་ཚོགས་ལམ་པའི་བརྩོན་འགྲུས་་་་་་ཁྱད་པར་ཅན་ཆོས་ཅན། ཡུལ་སྦྱིན་སོགས་དྲུག་ལ་མཁས་པ་ཡིན་ཏེ། མཚན་མེད་རྟོགས་པའི་ཤེས་རབ་དང་སྙིང་རྗེ་ཆེན་པོས་ཟིན་པའི་སྒོ་ནས་སྦྱིན་སོགས་དྲུག་ལ་དམིགས་ཏེ་སྦྱིན་སོགས་དྲུག་ཉམས་སུ་ལེན་པ་ལ་སྤྲོ་་་་་་བའི་ཕྱིར། དེས་སྔ་ཕྱི་རིགས་འགྲེའོ། །ཐེག་ཆེན་ཚོགས་ལམ་པའི་དད་སོགས་ལྔ་ཆོས་ཅན། རྣམ་བྱང་གི་དབང་པོའི་ངོ་བོར་གྱུར་པ་མ་ཡིན་ཏེ། མི་མཐུན་ཕྱོགས་མ་དད་པ་ལ་སོགས་པ་འཇོམས་པ་ལ་བདག་པོར་་་་་གྱུར་པ་མ་ཡིན་པའི་ཕྱིར། བཞི་པ་རྫོགས་པའི་བྱང་ཆུབ་འཐོབ་པའི་ཚུལ་ནི། ཁ་ཅིག་ན་རེ། ཐེག་པ་གསུམ་ཀ་ལ་དད་སོགས་ལྔ་ཡོད་པས་ཐམས་ཅད་ཀྱིས་རྫོགས་པའི་བྱང་ཆུབ་བར་ཆད་མེད་པར་བདེ་བླག་ཏུ་འཐོབ་་་

པས་ཁྱབ་པ་ཡིན་ནོ་ཞེ་ན། ཐེག་པ་གསུམ་པོ་ཐམས་ཅད་ལ་དད་སོགས་ལྔ་ཡོད་པ་དེ་ལྟ་ཡིན་མོད་ཀྱི་དེ་ལྟ་ན་ཡང་། ཤེས་བྱ་ཆོས་ཅན། ཐེག་པ་གསུམ་གྱི་དད་སོགས་ཐམས་ཅད་ཀྱིས་བླ་མེད་བྱང་ཆུབ་བར་ཆད་མེད་་་་་པར་བདེ་བླག་ཏུ་འཐོབ་པས་ཁྱབ་པ་མིན་ཏེ། རྒྱུ་མཚན་འདི་ལྟར་རིགས་ཅན་གསུམ་གྱི་ནང་ནས་དད་པ་ལ་སོགས་པ་ཆེན་པོ་དབང་པོ་རྣོན་པོས་ནི་རིགས་ཅན་གསུམ་གྱི་ནང་ནས་དབང་པོ་རྟུལ་བོ་ལ་ལྟོས་ཏེ་རྫོགས་པའི་་་་་་་བྱང་ཆུབ་ཐོབ་པར་སླ་ལ། རྫོགས་པའི་བྱང་ཆུབ་དེ་དག་རིགས་ཅན་གསུམ་གྱི་ནང་ནས་དད་སོགས་ཆུང་ངུ་དབང་པོ་རྟུལ་པོས་ནི་ཐོབ་པར་དཀའ་བའི་ཕྱིར། རིགས་ཅན་གསུམ་གྱི་ནང་ནས་དབང་པོ་རྣོན་པོས་རྫོགས་པའི་་བྱང་ཆུབ་ཐོབ་པར་སླ། དབང་པོ་རྟུལ་པོས་ཐོབ་པར་དཀའ་བ་འདི་རྟེན་འབྲེལ་གྱི་ཆོས་ཉིད་ཡིན་པས་ན། དེ་ལྟར་ན་དངོས་སུ་བསྟན་པའི་ཤུགས་ཀྱིས་རིགས་ཅན་གསུམ་གྱི་ནང་ནས་དད་སོགས་འབྲིང་པོ་གནས་སྐབས་་་་རང་བྱང་ཆུབ་ཏུ་རིགས་ངེས་པའི་ཐར་པ་ཆ་མཐུན་རྣམས་ཀྱིས་ནི་རང་སངས་རྒྱས་ཀྱི་བྱང་ཆུབ་འཐོབ་ལ། རིགས་ཅན་གསུམ་གྱི་ནང་ནས་དད་སོགས་ཆུང་ངུ་གནས་སྐབས་ཉན་ཐོས་ཀྱི་མྱང་འདས་སུ་རིགས་ངེས་པའི་ཐར་པ་་ཆ་མཐུན་རྣམས་ཀྱིས་ནི་ཉན་ཐོས་ཀྱི་བྱང་ཆུབ་འཐོབ་བོ་ཞེས་བྱ་བ་འདི་འཕངས་པ་ཡིན་ནོ། །ངག་དོན་ནི། གནས་སྐབས་རང་བྱང་ཆུབ་ཏུ་རིགས་ངེས་པའི་དད་སོགས་འབྲིང་པོའི་ཐར་པ་ཆ་་མཐུན་རྣམས་ཆོས་ཅན།

༄༅། །རང་སངས་རྒྱས་ཀྱི་བྱང་ཆུབ་འཐོབ་པ་ཡིན་ཏེ། གནས་སྐབས་རང་བྱང་ཆུབ་ཏུ་རིགས་ངེས་པའི་སློབ་ལམ་ཡིན་པའི་ཕྱིར། དེས་ཅིག་ཤོས་རིགས་འགྲེའོ། །གཉིས་པ་རྣམ་རྫོགས་སྦྱོར་བ་ཁྱད་པར་ཅན་་་་་གྱི་སྒོམ་རིམ་ལ་ལྔ་ལས། དང་པོ་རྒྱུད་ཡོངས་སུ་སྨིན་པ་ངེས་འབྱེད་ཆ་མཐུན་ནི། དྲོ་བ་རྣམས་ཀྱི་དམིགས་པ་འདིར། །ཞེས་བྱ་བ་ལ་སོགས་པས་གསུངས་ཏེ། འདི་ལ་གསུམ་ལས། དང་པོ་མཚམས་སྦྱར་བ་ནི།ཤེས་བྱ་ཆོས་ཅན། ཐར་པ་ཆ་མཐུན་བསྟན་ནས་དེའི་རྗེས་སུ་ངེས་འབྱེད་ཆ་མཐུན་བསྟན་པ་ལ་རྒྱུ་མཚན་ཡོད་དེ། ཐར་པ་ཆ་མཐུན་རྒྱུད་ལ་སྐྱེས་པའི་གང་ཟག་གཞན་དོན་ལ་སྤྲོ་བ་ཅན་ལ་རང་འབྲས་ངེས་འབྱེད་ཆ་མཐུན་་འབྱུང་བས་སོ། །འདི་མན་ནས་རྩ་བའི་སྐབས་སུ་སྦྱོར་མཐོང་མཚན་ཉིད་པ་འགོད་ལ། འགྲེལ་པའི་སྐབས་སུ་སྦྱོར་ལམ་དང་མཐོང་ལམ་གྱི་མིང་ཅན་ཞེས་སྦྱོར་དགོས་ལ། སྦྱོར་མཐོང་དངོས་ལ་སྦྱར་ན། སློབ་དཔོན་གྱི་ལུགས་ལ་འདི་མན་ནས་ལམ་གསུམ་བཏགས་པ་བར་འདོད་པ་དང་འགལ་ལོ། །དེས་ན་བློ་གྲོས་ཞིབ་པ་ལོང་ལ་གཟུ་བོར་དཔྱོད་མཛོད། བདག་གིས་ནི་ཚིག་མང་དུ་དོགས་ནས་མིང་ཅན་མ་སྦྱར་རོ། །གཞན་ངོར་་་་་སྦྱོར་བ་གལ་ཆེའོ། །གཉིས་པ་ཚིག་དོན་འབྱེད་པ་ལ་དངོས་དང་། བརྒལ་ལན་གཉིས། དང་པོ་ལ་གཉིས་ལས། ཕྱེ་སྟེ་བཤད་པ་ལ་བཞི་ལས། དང་པོ་དྲོད་ལ། ཐེག་ཆེན་གྱི་སྦྱོར་ལམ་དྲོད་ཆུང་ངུ་དང་འབྲིང་་་་

དང་ཆེན་པོ་རྣམས་ཀྱིས་རྣམ་རྫོགས་སྦྱོར་བ་ཁྱད་པར་ཅན་འཆད་པའི་སྐབས་འདིར་གཙོ་བོར་སེམས་ཅན་ཐམས་ཅད་ལ་དམིགས་པ་ཡིན་པར་ཐུབ་པའི་དབང་པོས་བསྔགས་ཤིང་བཞེད་པས་སྐབས་དང་པོར་བསྟན་པ་དང་ཟློས་་པའི་སྐྱོན་མེད་དོ། །དེ་ལ་ཐེག་ཆེན་གྱི་སྦྱོར་ལམ་དྲོད་ཆུང་ངུ་ནི་ཚེ་འདིར་གཞན་ལ་མི་འཚེ་བའི་བསམ་པ་སེམས་ཅན་དེ་དག་ལ་སེམས་མཉམ་པ་དང་བྱམས་པའི་སེམས་ཀྱི་རྣམ་པས་སེམས་ཅན་ཐམས་ཅད་ལ་དམིགས་པས་་བསམ་པ་ཕུན་སུམ་ཚོགས་པ་དང་ལྡན་པ་ཡིན་ནོ། །ཐེག་ཆེན་གྱི་སྦྱོར་ལམ་དྲོད་འབྲིང་པོ་ནི་ཚེ་ཕྱི་མ་ལ་ཕན་པའི་བསམ་པ་སེམས་ཅན་དེ་དག་ལ་ཕན་པ་དང་ཁོང་ཁྲོ་བ་མེད་པ་དང་རྣམ་པར་འཚེ་བ་མེད་པའི་སེམས་ཀྱི་རྣམ་་་པས་སེམས་ཅན་ཐམས་ཅད་ལ་དམིགས་པས་མན་འདྲ། ཐེག་ཆེན་གྱི་སྦྱོར་ལམ་དྲོད་ཆེན་པོ་ནི་ཚེ་འདི་ཕྱི་གཉིས་ཀ་ལ་གཞན་གྱི་འདོད་པ་སྒྲུབ་པའི་བསམ་པ། སྐྱེས་པ་དང་བུད་མེད་རང་བས་རྒན་པ་རྣམས་ལ་ཕ་དང་་་་་་་མའི་སེམས་དང་། མཉམ་པ་རྣམས་ལ་སྤུན་དང་སྲིང་མོའི་སེམས་དང་། གཞོན་པ་རྣམས་ལ་བུ་དང་བུ་མོའི་སེམས་དང་། རྒན་གཞོན་མཉམ་པ་གང་དུ་ཡང་མ་ངེས་པ་རྣམས་ལ་ཡིད་བརྟན་པའི་བཤེས་དང་། ཕན་་་་་་འདོགས་པའི་གྲོགས་ཀྱི་སེམས་དང་། རུས་གཅིག་པ་གཉེན་དང་། རུས་མི་གཅིག་པ་སྣག་གི་གཉེན་མཚམས་ཀྱི་སེམས་ཀྱི་རྣམ་པའི་སྒོ་ནས་སེམས་ཅན་ཐམས་ཅད་ལ་དམིགས་པས་མན་འདྲ། མདོར་ན་ཐེག་ཆེན་གྱི་་་་

༄༅། །སྦྱོར་ལམ་དྲོད་ལ་སྤྱིར་ཉེ་བར་སེམས་པའི་རྣམ་པ་ལྔ་དང་། སྤྱིར་ཉེ་བར་སེམས་པ་ལས་གཞན་བྱེ་བྲག་ཉེ་བར་སེམས་པའི་རྣམ་པ་ལྔ་སྟེ་རྣམ་པ་བཅུར་མདོ་ལས་བཤད་དོ། །གཉིས་པ་རྩེ་མོ་ལ། ཐེག་ཆེན་གྱི་སྦྱོར་ལམ་རྩེ་མོ་ཆུང་ངུ་ནི་གདུལ་བྱ་སྡུག་བསྔལ་གྱི་རྒྱུ་མི་དགེ་བ་སྤོང་བར་འདོད་པའི་སྒོ་ནས་བདག་ཉིད་སྡིག་པ་མི་དགེ་བ་ལས་ལྡོག་པ་ལས་གནས་པ་དེའི་སྒོ་ནས་གཞན་གདུལ་བྱ་རྣམས་སྡིག་པ་ལས་ལྡོག་པ་དེ་དག་་་་ལ་དང་པོར་སྦྱོར་བ་དང་། གཞན་གདུལ་བྱ་བདག་ཉིད་བཞིན་དུ་སྡིག་པ་ལས་ལྡོག་པ་ལ་ཞུགས་པ་རྣམས་ལ་བརྟན་པར་བྱ་བའི་ཕྱིར་དུ་བསྔགས་པ་བརྗོད་པ་དང་། བརྟན་པ་སྤེལ་བའི་ཕྱིར་དུ་མཐུན་པས་དགའ་བར་བྱེད་པའི་རྣམ་པས་སེམས་ཅན་ཐམས་ཅད་ལ་དམིགས་པས་སྦྱོར་བ་ཕུན་སུམ་ཚོགས་པ་དང་ལྡན་པ་ཡིན་ནོ། །ཐེག་ཆེན་གྱི་སྦྱོར་ལམ་རྩེ་མོ་འབྲིང་པོ་ནི་གདུལ་བྱ་བདེ་བའི་རྒྱུ་དགེ་བ་ལེན་པར་འདོད་པའི་སྒོ་ནས་བདག་ཉིད་སྦྱིན་་སོགས་དགེ་བ་ལ་ཞུགས་པའི་སྒོ་ནས་གཞན་གདུལ་བྱ་རྣམས་དགེ་བ་ལ་གནས་པ་དེ་དག་ལ་དང་པོར་སྦྱོར་བ་དང་། གཞན་གདུལ་བྱ་བདག་ཉིད་བཞིན་དུ་དགེ་བ་ལ་ཞུགས་པ་རྣམ་བརྟན་པར་བྱ་བའི་ཕྱིར་དུ་བསྔགས་པར་་་་བརྗོད་པ་དང་། བརྟན་པ་སྤེལ་བའི་ཕྱིར་དུ་མཐུན་པས་དགའ་བར་བྱེད་པའི་རྣམ་པས་སེམས་ཅན་ཐམས་ཅད་ལ་དམིགས་པས་མན་འདྲ། ངག་དོན། ཐེག་ཆེན་གྱི་སྦྱོར་ལམ་རྩེ་མོ་ཆུང་ངུ་ཆོས་ཅན། སྦྱོར་བ་ཕུན་་་་་་་

སུམ་ཚོགས་པ་དང་ལྡན་པ་ཡིན་ཏེ། གདུལ་བྱ་སྡུག་བསྔལ་གྱི་རྒྱུ་སྤོང་བར་འདོད་པའི་སྒོ་ནས་བདག་ཉིད་མི་དགེ་བ་ལས་ལྡོག་པ་ལ་གནས་ནས་གདུལ་བྱ་དེ་ལ་སྦྱོར་བསྔགས་མཐུན་པས་དགའ་བར་བྱེད་པའི་རྣམ་པས་་་་་་་སེམས་ཅན་ཐམས་ཅད་ལ་དམིགས་པ་ཡིན་པའི་ཕྱིར། དེས་སྔ་ཕྱི་ཐམས་ཅད་རིགས་འགྲེའོ། །ཐེག་ཆེན་གྱི་སྦྱོར་ལམ་རྩེ་མོ་ཆེན་པོ་ནི་གདུལ་བྱས་བདེ་སྡུག་ཕྱིན་ཅི་ལོག་ཏུ་ཞེན་པ་སྤོང་བར་འདོད་པའི་སྒོ་ནས་བདག་ཉིད་་རྟེན་འབྲེལ་ལུགས་འབྱུང་དང་ལུགས་ཟློག་ཏུ་སྒོམ་པ་ལ་གནས་པའི་སྒོ་ནས་གདུལ་བྱ་དེ་ལ་འགོད་བསྔགས་མཐུན་པས་དགའ་བར་བྱེད་མན་འདྲ། སྦྱིན་སོགས་ཀྱི་ཁོངས་ནས་འདྲེན་ནོ། །མདོར་བསྡུས་ནས་བཀོད་པ་་་་་་་ཡིན་གྱི་སྦྱར་བྱ་དང་། སྦྱོར་བ་པོ་དང་། སྦྱོར་ཡུལ་གྱི་ཆོས་ཀྱི་རབ་ཏུ་དབྱེ་བས་རྒྱས་པར་སྤྲོས་ན་ནི་རྣམ་པ་མཐའ་ཡས་པ་ཞེས་བྱའོ། །གསུམ་པ་བཟོད་པ་ནི། རྩེ་མོ་ལ་རང་གཞན་གྱི་རྟེན་གྱི་དབྱེ་བས་དམིགས་རྣམ་་་་གྱི་དབྱེ་བ་བྱེད་པ་ཇི་ལྟ་བ་དེ་བཞིན་དུ་བཟོད་པ་ལ་ཡང་རང་གཞན་གྱི་རྟེན་གྱི་སྒོ་ནས་སྟོན་པ་ལ། ཐེག་ཆེན་གྱི་སྦྱོར་ལམ་བཟོད་པ་ཆུང་ངུ་ནི་གདུལ་བྱ་འཕགས་ལམ་ལ་སྦྱོར་བར་འདོད་པའི་སྒོ་ནས་སྡུག་བསྔལ་ལ་སོགས་་་་་་པའི་བདེན་པ་བཞི་ལ་དམིགས་ཏེ། རང་སྡུག་བསྔལ་ཤེས། ཀུན་འབྱུང་སྤོང་། འགོག་པ་མངོན་དུ་བྱེད། ལམ་སྒོམ་པ་ལ་གནས་པའི་སྒོ་ནས་གཞན་གདུལ་བྱ་དེ་ལ་སྦྱོར། བསྔགས་པ་བརྗོད། མཐུན་པས་་་་་་་

༄༅། །དགའ་བར་བྱེད་པའི་རྣམ་པས་མན་འདྲ། ཐེག་ཆེན་གྱི་སྦྱོར་ལམ་བཟོད་པ་འབྲིང་པོ་ནི་གདུལ་བྱ་འབྲས་བུ་ལ་སྦྱོར་བར་འདོད་པའི་སྒོ་ནས་རང་ཐེག་དམན་གྱི་འབྲས་བུ་ཤེས་པ་མངོན་དུ་བྱ་བའི་ཕྱིར་ཤེས་རབ་བསྐྱེད་ཅིང་དེའི་འབྲས་བུ་མངོན་དུ་མི་བྱེད་པའི་ཐབས་མཁས་ལ་གནས་པའི་སྒོ་ནས་གཞན་གདུལ་བྱ་དེ་ལ་སྦྱོར་བ་མན་འདྲའོ། །ཐེག་ཆེན་གྱི་སྦྱོར་ལམ་བཟོད་པ་ཆེན་པོ་ནི་གདུལ་བྱ་སངས་རྒྱས་ལ་སྦྱོར་བར་འདོད་པའི་སྒོ་་་ནས་རང་བྱང་སེམས་ཀྱི་སྐྱོན་མེད་པ་ལ་འཇུག་པ་གནས་པའི་སྒོ་ནས་གདུལ་བྱ་གཞན་དེ་ལ་སྦྱོར་བ་མན་འདྲ། བཞི་པ་ཆོས་མཆོག་ནི། སྔ་མ་རྩེ་མོ་ལ་བཤད་པ་དེ་བཞིན་དུ་འཆད་པ་ལ། ཐེག་ཆེན་གྱི་སྦྱོར་ལམ་ཆོས་་་་་མཆོག་ཆུང་ངུ་ནི་གདུལ་བྱ་ཁྱད་པར་མེད་པར་ཐེག་པ་གསུམ་གྱིས་སྨིན་པར་འདོད་པའི་སྒོ་ནས་རང་དགེ་རྩས་སེམས་ཅན་སྨིན་པར་བྱེད་པ་དང་ཤེས་རབ་ཀྱིས་གྲོལ་བར་བྱེད་པ་ལ་གནས་པའི་སྒོ་ནས་གཞན་གདུལ་བྱ་མན་འདྲ།འབྲིང་ནི་སོགས་པ་གདུལ་བྱ་རྣམས་ཁྱད་པར་དུ་བྱང་སེམས་ཀྱི་ལམ་ལ་སྦྱོར་བར་འདོད་པའི་སྒོ་ནས་རང་བྱང་སེམས་ཀྱི་མངོན་ཤེས་སྐྱེད་པ་ལ་གནས་པའི་སྒོ་ནས་གཞན་གདུལ་བྱ་མན་འདྲ། ཆེན་པོ་ནི་སོགས་པ་གདུལ་བྱ་་་རྣམས་ཕུན་སུམ་ཚོགས་པ་ཐམས་ཅད་ཀྱི་མཐར་ཐུག་པ་ལ་སྦྱོར་བར་འདོད་པའི་སྒོ་ནས་རང་རྣམ་མཁྱེན་གྱི་ཡེ་ཤེས་སྐྱེད་པ་ལ་གནས་པའི་སྒོ་ནས་གདུལ་བྱ་དེ་ལ་སྦྱོར། བསྔགས་པ་བརྗོད། མཐུན་པས་དགའ་བ་བསྐྱེད་

པའི་རྣམ་པས་སེམས་ཅན་ཐམས་ཅད་ལ་དམིགས་པས་སྦྱོར་བ་ཕུན་སུམ་ཚོགས་པ་དང་ལྡན་པ་ཡིན་ནོ། །གཉིས་པ་བསྡུས་ཏེ་བསྟན་པ་ནི། རྣམ་རྫོགས་སྦྱོར་བ་ཁྱད་པར་ཅན་འཆད་པའི་སྐབས་འདིར་ཐེག་ཆེན་གྱི་སྦྱོར་་་་་་ལམ་དྲོད་རྩེ་བཟོད་མཆོག་རྣམས་ཀྱིས་བསམ་སྦྱོར་ཕུན་སུམ་ཚོགས་པའི་སྒོ་ནས་སེམས་ཅན་ཐམས་ཅད་ལ་དམིགས་པ་དེ་ལྟར་ན་ཐེག་ཆེན་གྱི་ངེས་འབྱེད་ཆ་མཐུན་ནི་ཉན་རང་གི་ངེས་འབྱེད་ཆ་མཐུན་ལས་ཁྱད་པར་དུ་འཕགས་པ་ཡིན་ནོ། །གཉིས་པ་བརྒལ་ལན་ལ། རྒོལ་བ་ནི། ཁ་ཅིག་ན་རེ། རྣམ་མཁྱེན་ནས་མཐར་གྱིས་པའི་སྦྱོར་བའི་བར་མངོན་པར་རྟོགས་པ་དྲུག་པོ་རེ་རེའི་སྐབས་སུ་སྟོར་མཐོང་སྒོམ་གསུམ་དངོས་ཤུགས་ལ་བསྟན་་་་་པ་ལ་ཟློས་སྐྱོན་ཡོད་དེ། སྦྱོར་མཐོང་སྒོམ་གསུམ་ཁྱད་མེད་ལན་དྲུག་བསྟན་པའི་ཕྱིར་ཞེ་ན། ལན་ནི། ཟློས་སྐྱོན་མེད་དེ། མཁྱེན་གསུམ་གྱི་སྐབས་སུ་འཇིག་རྟེན་པའི་ངེས་འབྱེད་ཆ་མཐུན་མཚནཚོཉིད་པ་དང་། དེ་ཐོབ་པ་སྔོན་དུ་འགྲོ་བས་འཇིག་རྟེན་ལས་འདས་པའི་མཐོང་ལམ་དང་། ས་ལྷག་མ་དགུའི་སྒོམ་ལམ་མཚན་ཉིད་པ་རྟོགས་པའི་དོན་དུ་ངེས་འབྱེད་ཆ་མཐུན་དང་། སོགས་པ་མཐོང་ལམ་དང་སྒོམ་ལམ་གྱི་ཐ་སྙད་དུ་་་་་་་གསུངས་པ་ཡིན་པས། རྣམ་རྫོགས་སྤྱོར་བ་ཁྱད་པར་ཅན་དང་། རྩེ་སྦྱོར་ཁྱད་པར་ཅན་དང་། མཐར་གྱིས་པའི་སྦྱོར་བ་ཁྱད་པར་ཅན་གསུམ་འཆད་པའི་སྐབས་སུ་ཁྱད་པར་གྱི་ལམ་དག་པ་ས་གསུམ་རིམ་གྱིས་སྐྱེ་བར་་་་

༄༅། ཁེས་པར་བྱ་བའི་ཕྱིར་དུ་ངེས་འབྱེད་ཆ་མཐུན་དང་མཐོང་ལམ་དང་སྒོམ་ལམ་གྱི་ཐ་སྙད་དུ་གསུངས་པ་ཡིན་པའི་ཕྱིར། མཁྱེན་གསུམ་གྱི་སྐབས་སུ་འཇིག་རྟེན་པའི་ངེས་འབྱེད་ཆ་མཐུན་དང་མཐོང་ལམ་དང་་་་་སྒོམ་ལམ་བསྟན་པ་ལ་ཟློས་སྐྱོན་མེད་དེ། རྣམ་མཁྱེན་གྱི་སྐབས་སུ་བསྟན་པའི་ཐེག་ཆེན་གྱི་སྦྱོར་མཐོང་སྒོམ་གསུམ་གྱིས་གཙོ་བོར་རྣམ་པ་ཐམས་ཅད་བདེན་པའི་སྐྱེ་བ་མེད་པར་བསྒོམ། སོགས་པ་ལམ་ཤེས་ཀྱི་སྐབས་སུ་བསྟན་པའི་ཐེག་ཆེན་གྱི་སྦྱོར་མཐོང་སྒོམ་གསུམ་གྱིས་གཙོ་བོར་ལམ་ཐམས་ཅད་བདེན་པའི་སྐྱེ་བ་མེད་པར་བསྒོམ། གཞི་ཤེས་ཀྱི་སྐབས་སུ་བསྟན་པའི་དེ་གསུམ་གྱིས་གཙོ་བོར་གཞི་ཐམས་ཅད་བདེན་པའི་སྐྱེ་བ་མེད་པར་་་་་སྒོམ་པའི་ཁྱད་པར་ཡོད་པས་སོ། །སྦྱོར་བ་དང་པོ་གསུམ་འཆད་པའི་སྐབས་སུ་སྦྱོར་མཐོང་སྒོམ་གསུམ་གྱི་ཐ་སྙད་གསུམ་བསྟན་པ་ལ་ཡང་ཟློས་སྐྱོན་མེད་དེ། རྣམ་རྫོགས་སྦྱོར་བ་ཁྱད་པར་ཅན་འཆད་པའི་སྐབས་སུ་་་་་་་བསྟན་པའི་ཐེག་ཆེན་གྱི་སྤྱོར་མཐོང་སྒོམ་གསུམ་གྱི་མིང་ཅན་གསུམ་གྱིས་གཙོ་བོར་དབང་ཐོབ་པར་བྱ་བའི་ཕྱིར་དུ་བསྒོམ། རྩེ་སྦྱོར་ཁྱད་པར་ཅན་འཆད་པའི་སྐབས་སུ་བསྟན་པའི་ཐེག་ཆེན་གྱི་སྦྱོར་མཐོང་སྒོམ་གསུམ་གྱི་་་་་་་མིང་ཅན་གསུམ་གྱིས་གརྩོ་བོར་རབ་ཏུ་གྱུར་པའི་ཚུལ་གྱིས་བསྒོམ། མཐར་གྱིས་པའི་སྦྱོར་པ་ཁྱད་པར་ཅན་འཆད་པའི་སྐབས་སུ་བསྟན་པའི་དེ་གསུམ་གྱིས་གཙོ་བོར་གོ་རིམ་དུ་སྒོམ་པའི་ཁྱད་པར་ཡོད་པའི་ཕྱིར། འོ་ན་་་་་

དགོས་—པ་དེང་། རྒྱུ་མཚན་དང་། དངོས་ལ་གནོད་བྱེད། ཅིའི་ཕྱིར་གང་ལ་གང་གི་མིང་གིས་བསྟན་ཞེ་ན། རྣམ་རྫོགས་སྦྱོར་བ་ཁྱད་པར་ཅན་འཆད་པའི་སྐབས་སུ་ངེས་འབྱེད་ཆ་མཐུན་དང་སོགས་པ་མཐོང་ལམ་དང་ས་ལྷག་མ་དགུའི་སྒོམ་ལམ་གྱི་ཐ་སྙད་དུ་བཏགས་ནས་གསུངས་པ་ཡིན་པར་རྗེས་འཇུག་གི་གདུལ་བྱ་རྣམས་ཀྱིས་ཤེས་པར་བྱའོ། །གང་ལ་ན། ཉོན་མོངས་པའི་ཟག་པ་མེད་པའི་ཡེ་ཤེས་ཆུང་ངུ་ས་བརྒྱད་པའི་ཡེ་ཤེས་་་་་་་དང་འབྲིང་པོ་ས་དགུ་པའི་ཡེ་ཤེས་དང་ཆེན་པོ་ས་བཅུ་པའི་ཡེ་ཤེས་གསུམ་ལའོ། །ཇི་ལྟར་ན་ས་བརྒྱད་པའི་ཡེ་ཤེས་ལ་ངེས་འབྱེད་ཆ་མཐུན་དང་། ས་དགུ་པའི་ཡེ་ཤེས་ལ་མཐོང་ལམ་དང་། ས་བཅུ་པའི་ཡེ་ཤེས་ལས་་་ལྷག་མ་དགུའི་སྒོམ་ལམ་གྱི་ཐ་སྙད་དུ་བཏགས་ནས་གསུངས། འདོགས་པའི་རྒྱུ་མཚན། དག་པ་ས་གསུམ་དང་། ངེས་འབྱེད་ཆ་མཐུན་དང་། །མཐོང་ལམ་དང་། ས་ལྷག་མ་དགུའི་སྒོམ་ལམ་གསུམ་སྔ་མ་སྔ་མ་་་་ལས་ཕྱི་མ་ཕྱི་མ་རིམ་གྱིས་སྐྱེ་བ་ཡིན་པར་ཆོས་མཐུན་པས་སོ། །དགོས་པ་དག་པ་སར་རྣམ་པར་མི་རྟོག་པའི་ཡེ་ཤེས་ལ་དབང་ཐོབ་གཞན་དོན་འབད་མེད་ལྷུན་གྲུབ་ཏུ་འབྱུང་བས་དག་པ་སའི་ཡེ་ཤེས་རྣམས་གཅིག་ཅར་་་་་་་སྐྱེའམ་སྙམ་པའི་དོགས་པ་དགག་པར་བྱ་བའི་ཕྱིར་དང་། རིམ་གྱིས་སྐྱེ་བ་ཤེས་པར་བྱ་བའི་ཕྱིར་དུའོ། །དངོས་ལ་གནོད་བྱེད་ནི། དག་པ་ས་གསུམ་ནི་དེ་གསུམ་དངོས་མ་ཡིན་ཏེ། དག་པ་ས་གསུམ་ནི་ས་བདུན་པ་་་

༄༧། །མན་ཆད་ལས་སྤངས་རྟོགས་ཡོན་ཏན་གྱི་སྒོ་ནས་རྣམ་པ་ཐམས་ཅད་དུ་ཁྱད་པར་དུ་འཕགས་པའི་ཁྱད་པར་གྱི་ལམ་ཡིན་པའི་ཕྱིར་ཏེ། སློབ་ལམ་གྱི་ལམ་སྒོམ་པའི་གནས་སྐབས་རྣམས་ནི་སྔ་མ་སྔ་མ་ལས་ཕྱི་་་་མ་ཕྱི་མ་གོང་ནས་གོང་དུ་ཁྱད་པར་དུ་འཕགས་པར་འགྲོ་བའི་ཕྱིར་རོ། །དེ་བཞིན་དུ་སོགས་པ་རྩེ་སྦྱོར་ཁྱད་པར་ཅན་དང་། མཐར་གྱིས་པའི་སྦྱོར་བ་ཁྱད་པར་ཅན་འཆད་པའི་སྐབས་སུ་ཡང་གདགས་གཞི་དེ་ཉིད་ལ་་་་་་་བཏགས་ཆོས་དང་། རྒྱུ་མཚན་དང་། དགོས་པ་དང་། དངོས་ལ་གནོད་བྱེད་རྣམས་སྔར་བཞིན་ནོ། །རྒྱས་པར་རིན་པོ་ཆེའི་བང་མཛོད་ལ་གཟིགས། །གཉིས་པ་རྟེན་ཕྱིར་མི་ལྡོག་པའི་དགེ་འདུན་ལ། མདོར་་་་་བསྟན་།་ རྒྱས་པར་བཤད། མཇུག་བསྡུ་བའོ། །དང་པོ་ནི། ངེས་འབྱེད་ཡན་ལག་ནས་བཟུང་སྟེ། །ཞེས་བྱ་བ་ལ་སོགས་པས་གསུངས་ཏེ། འདི་ལ་གཉིས་ལས་མཚམས་སྦྱར་བ་ནི། ཤེས་བྱ་ཆོས་ཅན།ངེས་འབྱེད་ཆ་མཐུན་བསྟན་ནས། དེའི་རྗེས་སུ་ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་གྱི་མཚན་ཉིད་བསྟན་པ་ལ་རྒྱུ་མཚན་ཡོད་དེ། ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་ལས་རང་འབྲས་་་་་་བཤད་མ་ཐག་པའི་ངེས་འབྱེད་ཆ་མཐུན་འབྱུང་བས་སོ། །ཚིག་དོན་འབྱེད་པ་ནི། ཚོགས་ལམ་ནས་ཕྱིར་མི་ལྡོག་པ་ཡོད་ཀྱང་རིགས་ཀྱི་སྐབས་བཞིན་དུ་གཙོ་ཆེ་བས་ངེས་འབྱེད་ཡན་ལག་ནས་བཟུང་སྟེ་ཕྱིར་མི་ལྡོག་ཏུ་་་་་་་

སྒྲུབ་པ་ལ། འཁོར་བའི་གཡུལ་ངོར་ཟློག་པ་ལ་མཐུ་དང་ལྡན་པས་དཔའ་བོ་བྱང་ཆུབ་སེམས་དཔའ་གང་དག་ངེས་འབྱེད་ཆ་མཐུན་ལ་རྟགས་ཉི་ཤུ་པོ་གང་རུང་དེ་ཐོབ་པའི་ཚུལ་གྱིས་གནས་པ་དབང་རྣོན་དང་། འོག་ནས་་་འཆད་པར་འགྱུར་བའི་མཐོང་ལམ་ལ་རྟགས་བཅུ་དྲུག་པོ་གང་རུང་དེ་ཐོབ་པའི་ཚུལ་གྱིས་གནས་པ་དབང་འབྲིང་དང་། གོམས་པ་སྒོམ་ལམ་ཁྱད་པར་ཅན་ལ་རྟགས་ཟབ་མོ་བརྒྱད་པོ་དེ་ཐོབ་པའི་ཚུལ་གྱིས་གནས་པ་དབང་་་་རྟུལ་དུ་མ་འདུས་པ་དེ་རྣམ་རྫོགས་སྦྱོར་བ་ཁྱད་པར་ཅན་འཆད་པའི་སྐབས་འདིར་བྱང་ཆུབ་སེམས་དཔའ་སློབ་པ་ཕྱིར་མི་ལྡོག་པའི་ཚོགས་ཏེ་དགེ་འདུན་ཡིན་པས་ན། སྦྱོར་ལམ་དྲོད་ལ་གནས་པའི་བྱང་སེམས་དབང་རྣོན་དུ་་མ་འདུས་པ་མཚན་གཞི། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་དགེ་འདུན་དུ་མཚོན། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་ཐོབ་པའི་བྱང་སེམས་དུ་མ་འདུས་པ། དབྱེ་ན། སྔར་གྱི་དེ་མཚན་་་་་་གཞི་།་ རྫོགས་པའི་བྱང་ཆུབ་ལས་ཕྱིར་མི་ལྡོག་པའི་སྦྱོར་ལམ་པར་མཚོན། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་ཐོབ་པའི་ངེས་འབྱེད་ཆ་མཐུན་ལ་གནས་པའི་སེམས་དཔའ། མཐོང་ལམ་སྡུག་བསྔལ་ལ་ཆོས་བཟོད་ལ་གནས་པའི་བྱང་སེམས་དབང་འབྲིང་མཚན་གཞི། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་མཐོང་ལམ་པར་མཚོན། དེའི་རྟགས་ཐོབ་པའི་བདེན་པ་མངོན་རྟོགས་ལ་གནས་པའི་སེམས་དཔའ། ས་་་་

༄༅། །བརྒྱད་པ་ལ་གནས་པའི་བྱང་སེམས་དབང་རྟུལ་མཚན་གཞི། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་སྒོམ་ལམ་པར་མཚོན། དེའི་རྟགས་ཐོབ་པའི་རྗེས་ལ་མངོན་རྟོགས་ལ་གནས་པའི་སེམས་དཔའ་་་སྟེ་གསུམ་མོ། །གཉིས་པ་ལ་གཉིས་ལས། མཚམས་སྦྱར་བ་ནི། གཟུགས་ལ་སོགས་ལས་ལྡོག་སོགས་རྟགས། །ཞེས་སོགས་ཀྱི་ཚིགས་བཅད་བཅུ་བཞི་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་ཕྱིར་་མི་ལྡོག་པའི་དགེ་འདུན་དེ་རྣམས་ཀྱི་རྟགས་མ་འདྲེས་པ་གང་ཡིན་སྙམ་པའི་དོགས་པ་སེལ་བའི་ཕྱིར། གཉིས་པ་སོ་སོར་བཤད་པ་ལ་གསུམ་ལས། །དང་པོ་ཕྱིར་མི་ལྡོག་པའི་སྦྱོར་ལམ་པའི་རྟགས་ལ་བསྟན་བཤད་་་་་་་གཉིས་ལས། དང་པོ་ནི། གཟུགས་ལ་སོགས་ལས་ལྡོག་སོགས་རྟགས། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། ཕྱིར་མི་ལྡོག་པའི་དགེ་འདུན་གསུམ་གྱི་ནང་་ནས་དང་པོར་ཚིགས་བཅད་གཅིག་གིས་ངེས་འབྱེད་ཆ་མཐུན་ལ་གནས་པའི་དགེ་འདུན་རྣམས་ཀྱི་རྟགས་བསྟན་པ་ལ་རྒྱུ་མཚན་ཡོད་དེ། སྦྱོར་མཐོང་སྒོམ་གསུམ་གྱི་ནང་ནས་དང་པོར་སྦྱོར་ལམ་འབྱུང་བའི་ཕྱིར་རོ། །ཚིག་དོན་འབྱེད་པ་ནི། སྦྱོར་ལམ་དྲོད་ལ་གནས་པའི་བྱང་སེམས་དབང་རྣོན་ནི་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་གཟུགས་སོགས་ལ་བདེན་ཞེན་མངོན་གྱུར་པ་ལྡོག་པ་དང་། དཀོན་མཆོག་གསུམ་ལ་ཡོན་་་་་་་

ཏན་ཡོད་དམ་མེད་སྙམ་པའི་ཐེ་ཚོམ་མངོན་གྱུར་པ་མེད་པ་ལ་སོགས་པའི་རྟགས་ཉི་ཤུ་པོ་གང་རུང་ཐོབ་པའི་སྦྱོར་ལམ་པ་ཡིན་པས། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་ངེས་འབྱེད་ཆ་མཐུན་ལ་གནས་པའི་སེམས་་་་དཔའ་ཡིན་པར་ཤེས་པར་བྱ་བ་ཡིན་ནོ། །ཤེས་བྱ་ཆོས་ཅན། གཟུགས་སོགས་ལ་བདེན་ཞེན་མངོན་གྱུར་པ་ལྡོག་པ་སོགས་རྟགས་ཉི་ཤུའི་སྒོ་ནས་ངེས་འབྱེད་ཆ་མཐུན་ལ་གནས་པའི་བྱང་སེམས་དབང་རྣོན་རྣམས་ཀྱིས་་་་་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་མཚན་ཉིད་འདི་ཤེས་པར་བྱ་བ་ཡིན་ནོ། །སྦྱོར་ལམ་དྲོད་དང་། རྩེ་མོ་དང་། བཟོད་པ་དང་། ཆོས་མཆོག་ལ་གནས་པའི་བྱང་སེམས་དབང་རྣོན་རྫོགས་པའི་བྱང་ཆུབ་་་་་་་ལས་ཕྱིར་མི་ལྡོག་ཏུ་སྒྲུབ་པའི་རྟགས་བཅུ་གཅིག་དང་། དྲུག་དང་། གཉིས་དང་། གཅིག་ཡོད་པའི་ཕྱིར། རྟགས་ཉི་ཤུའི་སྒོ་ནས་ཤེས་པར་བྱ་ན། རྟགས་ཉི་ཤུ་པོ་དེ་གང་ཞེ་ན། གཉིས་པ་ནི། གཟུགས་ལ་་་་སོགས་ལས་ལྡོག་པ་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། གཟུགས་ལ་སོགས་ལས་ལྡོག་པ་དང་། །ཞེས་སོགས་ཀྱི་ཚགས་བཅད་དྲུག་ཆོས་ཅན། དགོས་པ་ཡོད་དེ།ཡང་ལྡོག་པ་ལ་སོགས་པའི་མཚན་ཉིད་གང་ཡིན་སྙམ་པའི་དོགས་པ་བསལ་ཞིང་དེ་དག་བསྟན་པའི་ཕྱིར་དུ་ཁྱོད་གསུངས་པ་ཡིན་པའི་ཕྱིར། གཉིས་པ་ཚིག་དོན་འབྱེད་པ་ལ་གཉིས་ལས། དང་པོ་ཕྱེ་སྟེ་བསྟན་པ་ལ་བཞི་་་་

༄༅། །ལས་།་ དང་པོ་དྲོད་ལ་གནས་པ་ཕྱིར་མི་ལྡོག་ཏུ་སྒྲུབ་པ་ནི། སྦྱོར་ལམ་དྲོད་ལ་གནས་པའི་བྱང་སེམས་དབང་རྣོན་ནི་གཞན་དོན་དུ་རྣམ་མཁྱེན་ཡིད་ལ་བྱེད་པས་གཟུགས་སོགས་རང་བཞིན་གྱིས་ངོ་བོ་ཉིད་་་་མེད་པར་རྟོགས་ནས་བསྒོམས་པས་གཟུགས་སོགས་ལ་བདེན་ཞེན་མངོན་གྱུར་པ་ལྡོག་པ་ཡིན་ལ། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་གཟུགས་སོགས་ལ་བདེན་ཞེན་མངོན་གྱུར་པ་ལྡོག་པའི་རྗེས་ཐོབ་ཀྱི་་་་་སྤྱོད་པ་ཁྱད་པར་ཅན་ཐོབ་པའི་སེམས་དཔའ་ཡིན་པས་རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ནོ། །དཀོན་མཆོག་གསུམ་ལ་ཡོན་ཏན་ཡོད་པར་ཤེས་ནས་ཡིད་ཆེས་པའི་དད་པ་ཐོབ་པས་དཀོན་མཆོག་གསུམ་ལ་་་་་་་ཡོན་ཏན་ཡོད་དམ་མེད་སྙམ་པའི་ཐེ་ཚོམ་མངོན་གྱུར་པ་ཟད་པ་ཡིན་ལ། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་དཀོན་མཆོག་གསུམ་ལ་ཡོན་ཏན་ཡོད་དམ་མེད་སྙམ་པའི་ཐེ་ཚོམ་མངོན་གྱུར་པ་ཟད་པའི་རྗེས་་་་་་ཐོབ་མན་འདྲ། ལས་ཉོན་གྱི་དབང་གིས་མི་ཁོམ་པའི་སྐྱེ་གནས་བརྒྱད་དུ་མི་སྐྱེ་བར་གྱུར་ཅིག་ཅེས་པའི་སྨོན་ལམ་གྲུབ་པས་ལས་ཉོན་གྱི་དབང་གིས་མི་ཁོམ་པའི་སྐྱེ་གནས་བརྒྱད་དུ་སྐྱེ་བ་ཟད་པ་ཡིན་ལ། རྫོགས་པའི་་་་་་་བྱང་ཆུབ་ལས་ཕྱིར་མི་ལྡོག་པའི་རྟགས་ལས་ཉོན་གྱི་དབང་གིས་མི་ཁོམ་པའི་སྐྱེ་གནས་བརྒྱད་དུ་སྐྱེ་བ་ཟད་པའི་རྗེས་ཐོབ་མན་འདྲ། མི་ཁོམ་པའི་སྐྱེ་གནས་བརྒྱད་ནི། རྒྱུ་འབྲས་ལ་སྐུར་པ་འདེབས་པ་ལོག་པར་ལྟ་བ་ནི་་་་

ལོག་འུའི་—དབང་གིས་དམ་པའི་ཆོས་སྒྲུབ་ཏུ་མི་ཁོམ་པ་ཡིན་ལ། དམྱལ་བ་པ་ནི་སྡུག་བསྔལ་གྱི་དབང་དང་། ཡི་དྭགས་ནི་ཟས་སྐོམ་ཚོལ་བའི་དབང་དང་། དུད་འགྲོར་སྐྱེས་པ་ནི་རྨོངས་པའི་དབང་དང་། རྫོགས་་་་་་་བྱེད་དུས་ཀྱི་སེམས་ཅན་ལྟ་བུ་སངས་རྒྱས་ཀྱི་བཀའ་མི་ཐོས་པ་དང་། དགེ་སློང་ཕ་མ་གཉིས། དགེ་བསྙེན་ཕ་མ་གཉིས་ཏེ་འཁོར་རྣམ་བཞི་མེད་པའི་ཡུལ་མཐའ་འཁོབ་ཏུ་སྐྱེས་པ་ནི་དམ་ཆོས་མེད་པའི་དབང་དང་།དབང་པོ་མ་ཚང་བ་ནི་དམན་པ་ལ་དགག་སྒྲ་སྦྱར་བ་ཡིན་ཏེ། ཡིད་དབང་མ་ཚང་བའི་སེམས་ཅན་མེད་པའི་ཕྱིར་དང་། ལྐུགས་པས་ཀྱང་ཟས་ཀྱི་རོ་མྱོང་བའི་ཕྱིར་རོ། །དེས་ན་ཡིད་ཀྱི་དབང་པོ་ལ་སྐྱོན་ཞུགས་པ་གླེན་་་་་པ་དང་། ལྕེའི་དབང་པོ་ལ་སྐྱོན་ཞུགས་པ་ལྐུགས་པའི་དངོས་པོ་སྟེ། མདོར་ན་གླེན་ཅིང་ལྐུགས་པའི་དངོས་པོ་ནི་ཡིད་དབང་དང་། ལྕེ་དབང་ལ་སྐྱོན་ཞུགས་པའི་དབང་དང་། འདུ་ཤེས་མེད་པ་པའི་སེམས་ཅན་ལྟ་བུ་་ལྷ་ཚེ་རིང་པོར་སྐྱེས་པ་ནི་ཞི་གནས་སྟོད་པའི་དབང་གིས་དམ་པའི་ཆོས་སྒྲུབ་ཏུ་མི་ཁོམ་པ་སྟེ། དེ་རྣམས་ཟད་པའོ། །རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་སྙིང་རྗེ་ཆེན་པོའི་སྒོ་ནས་བདག་ཉིད་དགེ་བ་བཅུ་་་་་ལ་གནས་ནས་གཞན་གདུལ་བྱ་དེ་ལ་སྤྱོར་བ་དང་། བསྔགས་པ་བརྗོད་པ་དང་། མཐུན་པས་དགའ་བར་བྱེད་པའི་རྗེས་ཐོབ་མན་འདྲ། བདག་གི་བདེ་བ་དང་གཞན་གྱི་སྡུག་བསྔལ་བརྗེ་བར་ནུས་པའི་སེམས་དཔའ་་་་་་

༄༅། །ཡིན་པས་སེམས་ཅན་གཞན་གྱི་དོན་དུ་སྦྱིན་སོགས་རྫོགས་པའི་བྱང་ཆུབ་ཏུ་བསྔོས་པ་ཡིན་ལ་དེ་མན་འདྲ། གཟུགས་སོགས་ཆོས་ཐམས་ཅད་ཡང་དག་པར་མི་དམིགས་པར་རྟོགས་པས་ཟབ་མོ་སྟོང་པ་ཉིད་ཀྱི་དོན་ལ་སོམ་ཉི་མེད་པ་ཡིན་ལ་མན་འདྲ། བསམ་སྦྱོར་གཉིས་གས་གཞན་སེམས་ཅན་ཐམས་ཅད་ལ་ཕན་པ་ཉིད་དུ་ཞུགས་པའི་སེམས་དཔའ་ཡིན་པས་བྱམས་པས་ཟིན་པའི་ལུས་ངག་ཡིད་གསུམ་གྱི་ལས་དང་ལྡན་པ་ཡིན་་་་ལ་མན་འདྲ། བསླབ་པ་གསུམ་གྱི་སྦྱོར་བ་ཕུན་སུམ་ཚོགས་པ་རྒྱུད་ལ་རྒྱུན་དུ་ལྡན་པས་དགེ་བའི་ཆོས་ཀྱི་ཆོམ་རྐུན་དུ་གྱུར་པའི་སྒྲིབ་པ་ལྔ་དང་རྒྱུན་དུ་མི་འགྲོགས་པ་ཡིན་ལ་མན་འདྲ། སྒྲིབ་པ་ལྔ་ནི། འདོད་པའི་ཡོན་་་ཏན་ལ་འདུན་ཅིང་དོན་དུ་གཉེར་བའི་སྲེད་པ་དང་། དགེ་བ་སྒྲུབ་པ་ལ་གནོད་པའི་སེམས་དང་། འཇུག་པ་རང་དབང་མེད་པར་སེམས་སྡུད་པ་གཏི་མུག་གི་ཆར་གཏོགས་པ་གཉིད་དང་། སེམས་ལས་སུ་མི་རུང་བ་གཏི་་མུག་གི་ཆར་གཏོགས་པ་རྨུགས་པ་དང་། འདོད་ཆགས་དང་མཐུན་པ་སྔོན་དགོད་དགོད་དགའ་དགའ་རྩེ་རྩེ་བ་རྗེས་སུ་དྲན་པ་ལས་བྱུང་བའི་སེམས་རྣམ་པར་མ་ཞི་བ་རྒོད་པ་དང་། དགེ་བ་བྱས་པས་སེམས་མི་དགའ་ཞིང་་ཡིད་ལ་གཅགས་པས་འགྱོད་པ་ཉོན་མོངས་པ་ཅན་དང་། ལས་འབྲས་དང་བདེན་པ་དང་དཀོན་མཆོག་གསུམ་ལ་ཡིད་གཉིས་ཟ་བ་ཐེ་ཚོམ་མོ། །དེ་ལ་གཉིད་རྨུགས་གཉིས་ཟས་རྨྱ་བ་ལ་སོགས་པ་ལས་བྱུང་། གཉེན་པོ་

སྣང་བའི་འདུ་ཤེས་དང་། བྱ་བ་སེམས་ཞུམ་བྱེད་དུ་གཅིག་པས་གཅིག་ཏུ་བརྗོད་དོ། །རྒོད་འགྱོད་གཉིས་ཟས་ཉེ་དུ་སོགས་དྲན་པ་ལས་བྱུང་བ་དང་། གཉེན་པོ་ཞི་གནས་དང་། བྱ་བ་སེམས་མ་ཞི་བར་བྱེད་པར་་་་་་་གཅིག་པས་གཅིག་ཏུ་བརྗོད་པས་ལྔའོ། །མ་རིག་པ་དང་བདག་ཏུ་ལྟ་བའི་བག་ལ་ཉལ་གྱི་གཉེན་པོ་སྤྲོས་བྲལ་ཤིན་ཏུ་བསྒོམས་པས་མ་རིག་པ་དང་། བདག་ཏུ་ལྟ་བའི་བག་ལ་ཉལ་ཐམས་ཅད་ཅི་རིགས་པ་འཇོམས་པ་་་་་་ཡིན་ལ་མན་འདྲ། རྟག་ཏུ་བླང་དོར་གྱི་གནས་ལུགས་ལ་མཉམ་པར་གཞག་པ་སྟེ་མ་ཡེངས་པར་སྤྱད་པས་སྤྱོད་ལམ་ལ་དྲན་པ་དང་ཤེས་བཞིན་དང་ལྡན་པ་ཡིན་ལ་མན་འདྲ། སྦྱོར་ལམ་དྲོད་ལ་གནས་པའི་བྱང་ཆུབ་་་་་་་སེམས་དཔའ་དབང་རྣོན་ནི་ཆོས་གོས་སོགས་ལ་གཙང་སྦྲ་ཀུན་ཏུ་སྤྱོད་ཅིང་ནད་ཉུང་བ་ཡིན་པས་ཆོས་གོས་ལ་སོགས་པ་ཡོངས་སུ་སྤྱོད་པ་གཙང་བ་ཡིན་ལ། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་ཆོས་གོས་ལ་་་སོགས་པ་ཡོངས་སུ་སྤྱོད་པ་གཙང་བའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པའི་སེམས་དཔའ་ཡིན་པས་རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ནོ། །མདོར་ན་དྲོད་ཀྱི་རྟགས་བཅུ་གཅིག་གོ །གཉིས་པ་རྩེ་མོ་་་་་ལ་གནས་པ་ཕྱིར་མི་ལྡོག་ཏུ་སྒྲུབ་པ་ནི། སྤྱོར་ལམ་ཧཱུཾ་མོ་ལ་གནས་པའི་བྱང་ཆུབ་སེམས་དཔའ་དབང་རྣོན་ནི་སྲིན་བུའི་རིགས་བརྒྱད་ཁྲི་དང་ལྷན་ཅིག་ཏུ་མི་གནས་པའི་དགེ་བའི་རྩ་བ་འཇིག་རྟེན་ཕལ་པ་ལས་མངོན་པར་་་་་་་

༄༅། །འཕགས་པ་ཐོབ་པས་ལུས་ལ་སྲིན་བུའི་རིགས་བརྒྱད་ཁྲི་མི་འབྱུང་བ་ཡིན་ལ། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་ལུས་ལ་སྲིན་བུའི་རིགས་བརྒྱད་ཁྲི་མི་འབྱུང་བའི་རྗེས་ཐོབ་ཀྱི་སྤྱོད་པ་ཁྱད་་་་་པར་ཅན་ཐོབ་པས་རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ནོ། །ངོ་ཚ་ཤེས་པ་དང་ཁྲེལ་ཡོད་པའི་དགེ་བའི་རྩ་བ་རྣམ་པར་དག་པ་ཐོབ་པས་ལུས་ངག་སེམས་ཀྱི་གྱ་གྱུ་མེད་པ་ཡིན་ལ་མན་འདྲ། རྫོགས་པའི་བྱང་་་་་ཆུབ་ལས་ཕྱིར་མི་ལྡོག་པའི་རྟགས་རྙེད་བཀུར་སོགས་ལ་མི་ལྟ་བའི་སེམས་ཀྱིས་སྦྱངས་པའི་ཡོན་ཏན་བཅུ་གཉིས་ལེན་པའི་རྗེས་ཐོབ་མན་འདྲ། སྤྱིན་སོགས་ཀྱི་ཁྱད་པར་སྦྱིན་སོགས་འཁོར་གསུམ་རྣམ་དག་སྤྱད་པས་སྦྱིན་་་་་སོགས་དང་འགལ་བ་སེར་སྣ་སོགས་མངོན་གྱུར་བ་མེད་པ་ཡིན་ལ་མན་འདྲ། ཆོས་ཐམས་ཅད་ཡང་དག་པར་ཆོས་དབྱིངས་སུ་དབྱེར་མེད་པར་རྟོགས་པ་ཉིད་ཀྱིས་ཆོས་ཉིད་དང་མི་འགལ་བར་ཡུམ་གྱི་རྣལ་འབྱོར་དང་ལྡན་་་་པར་འགྲོ་བ་ཡིན་ལ་མན་འདྲ། འགྲོ་བ་སེམས་ཅན་ཐམས་ཅད་བདག་ཉིད་པས་གཅེས་པར་བྱས་ཤིང་སེམས་ཅན་ཐམས་ཅད་ཀྱི་དོན་དུ་གོ་ཆ་བགོས་པས་གཞན་སེམས་ཅན་གྱི་དོན་དུ་འགྱུར་ན་དམྱལ་བ་ཡང་འདོད་པ་ཡིན་་་ལ་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་གཞན་དོན་དུ་འགྱུར་ན་དམྱལ་བ་ཡང་འདོད་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པས་རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ནོ། །མདོར་ན་རྩེ་མོའི་་་་་་

རྟགས་རྣམ་པ་དྲུག་གོ །གསུམ་པ་བཟོད་པ་ལ་གནས་པ་ཕྱིར་མི་ལྡོག་ཏུ་སྒྲུབ་པ་ནི། སྦྱོར་ལམ་བཟོད་པ་ལ་གནས་པའི་བྱང་སེམས་དབང་རྣོན་ནི། སྟོང་ཉིད་སྙིང་རྗེའི་སྙིང་པོ་ཅན་གྱི་རྟོགས་པ་ལ་ཡིད་ཆེས་བརྟན་པོ་་་་་་་ཐོབ་པས་བདུད་སོགས་གཞན་གྱིས་ལམ་གཞན་དུ་དཀྲིར་མི་བཏུབ་པ་ཡིན་ལ། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་བདུད་སོགས་གཞན་གྱིས་ལམ་གཞན་དུ་དཀྲིར་མི་བཏུབ་པའི་རྗེས་ཐོབ་མན་འདྲ།རྫོགས་པའི་སངས་རྒྱས་འཐོབ་པའི་ཐབས་ཤེས་ལ་མཁས་པས་རྫོགས་པའི་སངས་རྒྱས་འཐོབ་པའི་ལམ་ལྟར་བཅོས་མ་ཉེ་བར་སྟོན་པའི་བདུད་ལ་བདུད་ཉིད་དུ་རྟོགས་པ་ཡིན་ལ། རྫོགས་པའི་བྱང་ཆུབ་ལས་ཕྱིར་མི་ལྡོག་་་་་པའི་རྟགས་སངས་རྒྱས་འཐོབ་པའི་ལམ་ལྟར་བཅོས་མ་ཉེ་བར་སྟོན་པའི་བདུད་ལ་བདུད་དུ་རྟོགས་པའི་རྗེས་ཐོབ་མན་འདྲ། མདོར་ན་བཟོད་པའི་རྟགས་གཉིས་སོ། །བཞི་པ་ཆོས་མཆོག་ལ་གནས་པ་ཕྱིར་མི་ལྡོག་ཏུ་སྒྲུབ་པ་ནི། སྦྱོར་ལམ་ཆོས་མཆོག་ལ་གནས་པའི་བྱང་སེམས་དབང་རྣོན་ནི། སྤྱད་བྱ་ཐམས་ཅད་ལ་འཁོར་གསུམ་རྣམ་དག་གི་སྒོ་ནས་སྤྱོད་པས་སངས་རྒྱས་དགྱེས་པའི་སྤྱོད་པ་དང་ལྡན་པ་ཡིན་ལ། ཁྱབ་པ་ཡོད་དེ།འཁོར་གསུམ་རྣམ་པར་དག་པའི་སྤྱོད་པ་ཐམས་ཅད་ལ་སངས་རྒྱས་དགྱེས་པས་སོ། །རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་སངས་རྒྱས་དགེས་པའི་སྤྱོད་པ་དང་ལྡན་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་

༄ཚོ། །པ་མན་འདྲ། མདོར་ན་ཆོས་མཆོག་གི་རྟགས་གཅིག་གོ །ངག་དོན། སྦྱོར་ལམ་ཆོས་མཆོག་ལ་གནས་པའི་བྱང་སེམས་དབང་སྣོན་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ།དེའི་རྟགས་སངས་རྒྱས་དགྱེས་པའི་སྤྱོད་པ་དང་ལྡན་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པའི་ཕྱིར། ཆོས་ཅན། སངས་རྒྱས་དགྱེས་པའི་སྤྱོད་པ་དང་ལྡན་པ་ཡིན་ཏེ། སྤྱད་བྱ་ཐམས་ཅད་ལ་འཁོར་གསུམ་རྣམ་་་་དག་གི་སྒོ་ནས་སྤྱོད་པའི་ཕྱིར། ཁྱབ་སྟེ། འཁོར་གསུམ་རྣམ་པར་དག་པའི་སྤྱོད་པ་ཐམས་ཅད་ལ་སངས་རྒྱས་དགྱེས་པས་སོ། །འདི་བཞིན་དུ་གོང་མ་ཐམས་ཅད་ལ་ཡང་སྦྱོར་མཛོད། གཉིས་པ་ནི། མདོར་མྱོ་་་་་་་རྟགས་བཅུ་གཅིག་དང་། དྲུག་དང་། གཉིས་དང་། གཅིག་སྟེ། རྟགས་ཉི་ཤུ་པོ་འདི་དག་གིས་གོ་རིམ་བཞིན་དུ་དྲོད་དང་རྩེ་མོ་དང་བཟོད་པ་དང་ཆོས་མཆོག་ལ་གནས་པའི་བྱང་སེམས་དབང་རྣོན་བླ་མེད་བྱང་ཆུབ་་་་ལས་ཕྱིར་མི་ལྡོག་པ་ཡིན་པར་ཤེས་པ་བྱའོ། །གཉིས་པ་ཕྱིར་མི་ལྡོག་པའི་མཐོང་ལམ་པའི་རྟགས་ལ་གསུམ་ལས། དང་པོ་མཚམས་སྦྱར་བ་ནི། ཤེས་བྱ་ཆོས་ཅན། ངེས་འབྱེད་ཆ་མཐུན་ལ་གནས་པའི་བྱང་སེམས་་་་དབང་རྣོན་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་མཚན་ཉིད་བཤད་ནས། དེའི་འོག་ཏུ་མཐོང་ལམ་ལ་གནས་པའི་བྱང་སེམས་དབང་འབྲིང་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་མཚན་ཉིད་བར་སྐབས་ཀྱི་་་་་་་

ཚིགས་སུ་བཅད་པ་གཅིག་གིས་གསུངས་པ་ལ་རྶཱ་མཚན་ཡོད་དེ། རྒྱུ་ངེས་འབྱེད་ཆ་མཐུན་ལས་འབྲས་བུ་མཐོང་ལམ་འབྱུང་བའི་ཕྱིར། གཉིས་པ་མདོར་བསྟན་ནི། ཡུལ་བདེན་བཞིའི་སྒོ་ནས་ཕྱེ་བའི་ཐེག་ཆེན་མཐོང་་་་་ལམ་པ་དབང་འབྲིང་གི་རྒྱུད་ཀྱི་བཟོད་ཤེས་སྐབ་ཅིག་མ་བཅུ་དྲུག་གི་མིང་ཅན་དུ་གྱུར་པ་རྗེས་ཐོབ་ཀྱི་སྤྱོད་པ་ཁྱད་པར་ཅན་བཅུ་དྲུག་ནི་ཆོས་ཅན། མཐོང་ལམ་ལ་གནས་པའི་བྱང་སེམས་དབང་འབྲིང་རྫོགས་པའི་བྱང་ཆུབ་་་་ལས་ཕྱིར་མི་ལྡོག་པའི་མཚན་ཉིད་ཡིན་ཏེ། དེ་མཚོན་པར་བྱེད་པའི་རྟགས་ཡིན་པའི་ཕྱིར། གསུམ་པ་རྒྱས་བཤད་ནི། གཟུགས་སོགས་འདུ་ཤེས་ལྡོག་པ་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་་་་་གསུམ་ལས། དང་པོ་མཚམས་སྦྱར་བ་ནི། གཟུགས་སོགས་འདུ་ཤེས་ལྡོག་པ་དང་། །ཞེས་སོགས་ཀྱི་ཚིགས་བཅད་ལྔ་ཆོས་ཅན། ཁྱོད་ཀྱིས་མཐོང་ལམ་པ་ཕྱིར་མི་ལྡོག་པའི་རྟགས་རྣམས་གསུངས་པ་ལ་དགོས་པ་་་་་ཡོད་དེ། ཁྱོད་ཀྱིས་དེ་གསུངས་པ་ལ་བརྟེན་ནས་སྐད་ཅིག་མའི་རྣམ་པ་ཅི་འདྲ་བ་ཞིག་ཕྱིར་མི་ལྡོག་པའི་མཚན་ཉིད་ཡིན་སྙམ་པའི་དོགས་པ་སེལ་བའི་ཕྱིར། གཉིས་པ་ཚིག་དོན་འབྱེད་པ་ལ་གཉིས་ལས། ཕྱེ་སྟེ་བཤད་་པ་ནི། མཐོང་ལམ་སྡུག་བསྔལ་ལ་ཆོས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་བྱང་ལས་ཕྱིར་མི་ལྡོག་པ་ཡིན་ཏེ། རྫོགས་བྱང་ལས་ཕྱིར་མི་ལྡོག་པའི་རྟགས་གཟུགས་སོགས་ལ་བདེན་པར་་་་

༄༅། །ཞེན་པའི་འདུ་ཤེས་མངོན་འགྱུར་བ་ལྡོག་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པའི་སེམས་དཔའ་ཡིན་པའི་ཕྱིར། ཤེས་བྱ་ཆོས་ཅན། གཟུགས་སོགས་ཀྱི་ཆོས་ལ་བདེན་པར་ཞེན་པའི་རྟོགས་པ་་་་་་་མངོན་འགྱུར་བ་ལྡོག་པ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་ཆོས་ཐམས་ཅད་དོན་དམ་པར་རང་གི་མཚན་ཉིད་ཀྱིས་སྟོང་པར་མངོན་སུམ་དུ་རྟོགས་པས་སོ། །མཐོང་ལམ་སྡུག་བསྔལ་ལ་ཆོས་ཤེས་ལ་་་་་་་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་བླ་ན་མེད་པའི་བྱང་ཆུབ་ཀྱི་སེམས་བརྟན་པའི་རྗེས་ཐོབ་མན་འདྲ། ཆོས་ཅན། དེ་བརྟན་པ་ཡིན་ཏེ། དེ་བརྟན་པར་སངས་རྒྱས་དང་བྱང་་་་་་སེམས་གོང་མས་བྱིན་གྱིས་བརླབས་པས་སོ། །མཐོང་ལམ་སྡུག་བསྔལ་ལ་རྗེས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་ཐེག་པ་དམན་པ་ལ་དགའ་བའི་སེམས་རྣམ་པར་ལོག་་པའི་རྗེས་ཐོབ་མན་འདྲ། ཆོས་ཅན། ཉན་རང་གི་ཐེག་པ་ལ་དགའ་བའི་སེམས་རྣམ་པར་ལོག་པ་ཡིན་ཏེ། ཐེག་པ་ཆེན་པོའི་ཆོས་ཁྱད་པར་ཅན་ཐབས་ཤེས་ཟུང་འབྲེལ་རྒྱུན་དུ་བསྒྲུབས་པས་སོ། །མཐོང་ལམ་སྡུག་་་་བསྔལ་ལ་རྗེས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་ཆོས་ཐམས་ཅད་རང་བཞིན་མེད་པར་རབ་ཏུ་རྣམ་འབྱེད་ཀྱི་ཤེས་རབ་ཀྱི་མཐུས་བསམ་གཏན་དང་གཟུགས་མེད་པའི་་་་་་་

སྙོམས་འཇུག་དང་འདུ་ཤེས་མེད་པའི་སྙོམས་འཇུག་གི་དབང་གིས་ཁམས་གོང་མར་སྐྱེ་བའི་ཡན་ལག་ཟད་པའི་རྗེས་ཐོབ་མན་འདྲ། མདོར་ན་སྡུག་བསྔལ་བདེན་པའི་དབང་དུ་བྱས་པ་རྣམ་པ་བཞི་ཡིན་ནོ། །མཐོང་ལམ་་་་ཀུན་འབྱུང་ལ་ཆོས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་ལུས་སེམས་ཡང་ཞིང་ལས་སུ་རུང་བའི་རྗེས་ཐོབ་མན་འདྲ། ཆོས་ཅན། ལུས་སེམས་ཡང་བ་ཡིན་ཏེ། སྒོ་་་་་་་གསུམ་མི་དགེ་བའི་ལས་ཐམས་ཅད་དང་བྲལ་བའི་སེམས་དཔའ་ཡིན་པས་སོ། །མཐོང་ལམ་ཀུན་འབྱུང་ལ་ཆོས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་འདོད་པའི་ཡོན་ཏན་ལྔ་ལ་ལོངས་སྤྱོད་པའི་ཐབས་ལ་མཁས་པའི་རྗེས་ཐོབ་མན་འདྲ། ཆོས་ཅན། འདོད་པའི་ཡོན་ཏན་ལྔ་ལ་ལོངས་སྤྱོད་པའི་ཐབས་ལ་མཁས་པ་ཡིན་ཏེ། ཆགས་པ་ཅན་གྱི་སེམས་ཅན་འདུལ་བའི་ཐབས་ལ་མཁས་པའི་་་་་་་མཐུས་མངོན་ཞེན་མེད་པར་འདོད་པའི་ཡོན་ཏན་ལྔ་ལ་ལོངས་སྤྱོད་པས་སོ། །མཐོང་ལམ་ཀུན་འབྱུང་ལ་རྗེས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་ཆགས་ཡུལ་གྱི་ཉེས་་་་་་་དམིགས་མཐོང་བའི་སྒོ་ནས་རྟག་ཏུ་ཚངས་པར་སྤྱོད་པའི་རྗེས་༔བ་མན་འདྲ། མཐོང་ལམ་ཀུན་འབྱུང་ལ་རྗེས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་འཚོ་བའི་ཡོ་བྱད་རྣམ་པར་

༄༅། །དག་པའི་རྗེས་ཐོབ་མན་འདྲ། ཆོས་ཅན། འཚོ་བའི་ཡོ་བྱད་རྣམ་པར་དག་པ་ཡིན་ཏེ། སྐྱེས་བུ་དམ་པའི་ཆོས་ཉིད་བྱང་ཆུབ་ཀྱི་སེམས་མི་བརྗེད་པ་ལ་དབང་བའི་སེམས་དཔའ་ཡིན་པས་སོ། །མདོར་ན་ཀུན་འབྱུང་བདེན་པའི་དབང་དུ་བྱས་པའི་རྣམ་པ་བཞི་ཡིན་ནོ། །མཐོང་ལམ་འགོག་པ་ཆོས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་ཕུང་སྐྱེ་ཁམས་གསུམ་ལ་སྦྱོར་བ་དང་་་་་་རྗེས་སུ་སྦྱོར་བ་དག་ཏུ་མི་བྱའོ་ཞེས་མདོ་ལས་གསུངས་པ་དེ་ལྟར་ཕུང་སྐྱེ་ཁམས་གསུམ་ལ་སྦྱོར་བ་དང་པོར་ཞེན་པ་དང་། རྗེས་སུ་སྦྱོར་བ་ཕྱིས་ཤིན་ཏུ་ཞེན་པས་གནས་པ་སོ་སོར་བཀག་པའི་རྗེས་ཐོབ་མན་འདྲ། ཆོས་་་་་་་ཅན་།་ ཕུང་སྐྱེ་ཁམས་གསུམ་ལ་དང་པོར་ཞེན་པ་དང་ཕྱིས་ཞེན་པས་གནས་པ་བཀག་པ་ཡིན་ཏེ། གཞན་དོན་དུ་རྣམ་མཁྱེན་ཡིད་ལ་བྱེད་པས་རང་བཞིན་སྟོང་པ་ཉིད་མངོན་སུམ་དུ་རྟོགས་པ་ལ་གནས་བཞིན་པ་ཡིན་པས་་་སོ་།་ །མཐོང་ལམ་འགོག་པ་ཆོས་ཤེས་ལ་གནས་པའི་སེམས་དཔའ་དབང་འབྲིང་ཆོས་ཅན། ཆོས་འདྲ། དེའི་རྟགས་ལམ་ལྔའི་བདག་ཉིད་ཀྱི་རྟོགས་པ་ལ་བར་ཆད་བྱེད་པའི་ཆོས་སྒྲིབ་པ་ལྔ་པོ་རྣམས་ལ་དང་པོར་ཞེན་་་་པ་དང་། ཕྱིས་ཞེན་པས་གནས་པ་བཀག་པའི་རྗེས་ཐོབ་མན་འདྲ། ཆོས་ཅན། ལམ་ལྔའི་བདག་ཉིད་ཀྱི་རྟོགས་པ་ལ་བར་ཆད་བྱེད་པའི་ཆོས་སྒྲིབ་པ་ལྔ་པོ་རྣམས་ལ་སྔ་མ་ཆོས་བཟོད་ཀྱི་སྐབས་སུ་བསྟན་པ་བཞིན་དུ་་་་་

དང་པོར་ཞེན་པ་དང་། ཕྱིས་ཞེན་པས་གནས་པ་བཀག་པ་ཡིན་ཏེ། མི་མཐུན་ཕྱོགས་སྒྲིབ་པ་ལྔ་པོ་བསལ་ནས་རང་བཞིན་སྟོང་པ་ཉིད་སྒོམ་བཞིན་པ་ཡིན་པས་སོ། །མཐོང་ལམ་འགོག་པ་རྗེས་བཟོད་ལ་གནས་པའི་་་་་་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་བྱང་ཆུབ་ཀྱི་རྒྱུ་ཚོགས་སྦྱིན་སོགས་དྲུག་ལ་དང་པོར་ཞེན་པ་དང་ཕྱིས་ཞེན་པས་གནས་པ་བཀག་པའི་རྗེས་ཐོབ་མན་འོདྲ། ཆོས་ཅན། བྱང་ཆུབ་ཀྱི་རྒྱུ་་་་་་་ཚོགས་སྦྱིན་སོགས་དྲུག་ལ་དང་པོར་ཞེན་པ་དང་ཕྱིས་ཞེན་པས་གནས་པ་བཀག་པ་ཡིན་ཏེ། རྣམ་པར་རྟོག་པའི་སྐྱོན་ཆགས་སོགས་འབྱུང་བར་ཤེས་པའི་སྒོ་ནས་རང་བཞིན་སྟོང་པ་ཉིད་སྒོམ་བཞིན་པའི་སེམས་དཔའ་ཡིན་་་་་པས་སོ། །མཐོང་ལམ་འགོག་པ་རྗེས་ཤེས་ལ་གནས་པའི་བྱང་སེམས་དབང་འབྲིང་ནི་གཟུང་འཛིན་གྱི་རྣམ་པར་རྟོག་པ་ཐམས་ཅད་སྤང་བྱར་རྟོགས་ནས་རང་བཞིན་སྟོང་པ་ཉིད་སྒོམ་བཞིན་པ་ཡིན་པའི་སེམས་དཔའ་ཡིན་་་་་པས་སོ། །གྲོང་གིས་མཚོན་པའི་དབང་པོ་དང་། སོགས་པ་གྲོང་ཁྱེར་གྱིས་མཚོན་པའི་དབང་རྟེན་དང་། གྲོང་རྡལ་གྱིས་མཚོན་པའི་དབང་ཡུལ་དང་། རྒྱལ་པོ་དང་བློན་པོས་མཚོན་པའི་སེམས་དང་སེམས་བྱུང་དང་་་་བཅས་པ་དང་། སྤང་གཉེན་གཡུལ་འགྱེད་པ་ལ་སྦྱོར་བ་དང་པོར་ཞེན་པ་དང་། རྗེས་སུ་སྤྱོར་བ་ཕྱིས་ཞེན་པས་གནས་པ་སོ་སོར་བཀག་ནས་བསྒོམ་པ་ཡིན་ནོ། །ཇི་ལྟར་ན། སྔ་མ་ཆོས་བཟོད་ཀྱི་སྐབས་སུ་བསྟན་པ་

༄༅། །བཞིན་དུ་དབང་པོ་སོགས་ལ་སྦྱོར་བ་དང་རྗེས་སུ་སྦྱོར་བ་དག་ཏུ་མི་བྱའོ་ཞེས་མདོ་ལས་གསུངས་པ་དེ་ལྟར་རོ། །དེ་ལ་གྲོང་ནི། སོ་ནམ་པའི་ཁྱིམ་གཅིག་གཉིས་སོགས་ཡོད་པའི་གནས་ལ་ཟེར་ལ།དེས་སོ་ནམ་པའི་རྟེན་བྱེད་པ་བཞིན་དུ། དབང་པོས་དབང་ཤེས་ཀྱི་རྟེན་བྱེད་པས་མདོ་ལས་གྲོང་གིས་མཚོན་ནས་དབང་པོ་གསུངས་སོ། །དེ་ལ་དབང་པོ་ནི་རང་གི་དབང་བསྒྱུར་བྱ་ལ་དབང་བསྒྱུར་བས་དབང་པོ་ཡིན་ལ།དབྱེ་ན་ཀུན་ནས་ཉོན་མོངས་ཀྱི་དབང་པོ་བཅུ་བཞི་ལ། ཡུལ་འཛིན་པ་ལ་དབང་བྱེད་པ་མིག་དང་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་དབང་པོ་ནི། རིམ་པ་བཞིན་དུ་འབྱུང་བ་བཞི་་རྒྱུར་་་་་་བྱས་པ་མིག་དང་། རྣ་བ་དང་། སྣ་དང་། ལྕེ་དང་། ལུས་ཀྱི་རྣམ་པར་ཤེས་པའི་རྟེན་གཟུགས་དྭང་བ། འཇུག་ཤེས་གང་ཞིག །རང་འབྲས་ཤེས་པ་ཕྱི་མའི་རྟེན་བྱེད་པའོ། །རྟེན་བཅས་ཀྱི་མིག་དབང་སོགས་ཀྱི་དབང་དུ་བྱས་པ་ཡིན་ནོ། །ལས་ཀྱི་འབྲས་བུ་ལོངས་སྤྱོད་པ་ལ་དབང་བྱེད་པ་བདེ་བ་དང་། སྡག་བསྔལ་དང་། ཡིད་བདེ་དང་། ཡིད་མི་བདེ་དང་། བཏང་སྙོམས་ཀྱི་དབང་པོ་ནི་རིམ་པ་བཞིན་དུ་ལུས་ཀྱི་ཚོར་་་བ་སིམ་པར་མྱོང་བ་དང་། ལུས་ཀྱི་ཚོར་བ་གདུང་བར་མྱོང་རྦེ་དང་། སེམས་ཀྱི་ཚོར་བ་སིམ་པར་སང་བ་དང་། སེམས་ཀྱི་ཚོར་བ་གདུང་བར་མྱོང་བ་དང་། ལུས་སེམས་གང་ཡང་རུང་བའི་ཚོར་བ་བར་མར་མྱོང་བའོ། །

རིགས་རྒྱུད་གནས་པ་ལ་དབང་བྱེད་པ་ཕོ་དང་མོའི་དབང་པོ་གཉིས། རིགས་མཐུན་གནས་པ་ལ་དབང་བྱེད་པ་སྲོག་གི་དབང་པོ་ནི། སྔོན་གྱི་ལས་ཀྱིས་སྐྱེ་གནས་རྣམས་སུ་མངོན་པར་གྲུབ་པ། གནས་པའི་དུས་ངེས་པ་འཕངས་པ་ནི། ཚེ་དང་། སྲོག་དང་། སྲོག་གི་དབང་པོའོ། །རྣམ་བྱང་གི་དབང་པོ་བརྒྱད་ལ། འཇིག་རྟེན་པའི་རྣམ་པར་དག་པ་ལ་དབང་བྱེད་པ་དད་སོགས་དབང་པོ་ལྔ་ནི་རྣམ་པའི་སྐབས་སུ་བཤད་ཟིན་ཏོ། །འཇིག་རྟེན་ལས་འདས་པའི་རྣམ་པར་དག་པ་ལ་དབང་བྱེད་པ་མི་ཤེས་པ་ཀུན་ཤེས་པའི་དབང་པོ་དང་། ཀུན་ཤེས་པའི་དབང་པོ་དང་། ཀུན་ཤེས་ལྡན་པའི་དབང་པོ་གསུམ་ནི། སྦྱོར་ལམ་དྲོད་ལ་གནས་པའི་སེམས་་་་་དཔའི་དད་སོགས་དབང་པོ་ལྔ་མཚན་གཞི། མི་ཤེས་པ་ཀུན་ཤེས་པར་བྱེད་པའི་དབང་པོར་མཚོན། འཇིག་རྟེན་ལས་འདས་པའི་རྣམ་དག་ལ་དབང་བྱེད་པའི་དབང་པོ་གང་ཞིག །ལམ་ལ་རྗེས་ཤེས་ཀྱི་རྟོགས་པ་མ་་་་་་་ཐོབ་པ། ས་མཚམས་སྦྱོར་ལམ་དྲོད་ནས་ལམ་ལ་རྗེས་ཤེས་ཀྱི་བར་ན་ཡོད། ལམ་ལ་རྗེས་ཤེས་ལ་གནས་པའི་སེམས་དཔའི་དད་སོགས་དབང་པོ་ལྔ་ཚན་གཞི། ཀུན་ཤེས་པའི་དབང་པོར་མཚོན། གང་ཞིག །ལམ་ལ་རྗེས་ཤེས་ཀྱི་རྟོགས་པ་ཐོབ་ཅིང་། རང་ལུགས་ཀྱི་མི་སློབ་ལམ་མ་ཐོབ་པ། ས་མཚམས་ལམ་ལ་རྗེས་ཤེས་ནས་ས་བདུན་པའི་བར་ན་ཡོད། ཐེག་དམན་གྱི་ལམ་ལ་རྗེས་ཤེས་ནས་སྒོམ་ལམ་ན་ཡོད། ས་་་་་་་

༄༅། །བརྒྱད་པ་ལ་གནས་པའི་སེམས་དཔའི་དད་སོགས་དབང་པོ་ལྔ་མཚན་གཞི། ཀུན་ཤེས་ལྡན་པའི་དབང་པོར་མཚོན། གང་ཞིག །རང་ལུགས་ཀྱི་མི་སློབ་ལམ་ཐོབ་པ། ས་མཚམས་ཐེག་ཆེན་གྱི་ས་་་་་་་བརྒྱད་པ་ནས་སངས་རྒྱས་སའི་བར་ན་ཡོད། ཐེག་དམན་གྱི་མི་སློབ་ལམ་ན་ཡོད། གྲོང་ཁྱེར་ནི་ལྕགས་བཟོ་བ་ལ་སོགས་པ་བཟོ་རིག་པ་བཅོ་བརྒྱད་ཡོད་པའི་གནས་ལ་ཟེར་ལ། དེ་སྐྱེ་བོ་མང་པོ་འདུ་བའི་གཞི་ཡིན་པ་་བཞིན་དུ། དབང་པོའི་རྟེན་འབྱུང་བ་བཞི་དང་། འབྱུང་འགྱུར་གཟུགས་དྲི་རོ་རེག་བྱ་བཞི་ཡང་དབང་པོའི་གཞི་ཡིན་པས། མདོ་ལས་གྲོང་ཁྱེར་གྱིས་མཚོན་ནས་དབང་རྟེན་གསུངས་སོ། །གྲོང་རྡལ་ནི་ཚོང་པ་མང་པོ་་ཡོད་པའི་གནས་ལ་ཟེར་ལ། དེ་སྐྱེ་བོས་ལོངས་སྤྱོད་པའི་ཡུལ་ཡིན་པ་བཞིན་དུ། དབང་པའི་ཡུལ་གཟུགས་དང་། སྒྲ་དང་། དྲི་དང་། རྫེ་དང་། རེག་བྱ་དང་། ཆོས་རྣམས་ཀྱང་དབང་པོས་ལོངས་སྤྱོད་པའི་་་་ཡུལ་ཡིན་པས། མདོ་ལས་གྲོང་རྡལ་གྱིས་མཚོན་ནས་དབང་ཡུལ་གསུངས་སོ། །རྒྱལ་པོ་ནི་བློན་པོ་ལ་དབང་སྒྱུར་བར་བྱེད་པ་བཞིན་དུ་གཙོ་བོ་སེམས་ནི་འཁོར་སེམས་བྱུང་ལ་དབང་སྒྱུར་བར་བྱེད་པས། མདོ་ལས་་་་་་རྒྱལ་པོ་དང་བློན་པོས་མཚོན་ནས་སེམས་དང་སེམས་བྱུང་རྣམས་གསུངས་སོ། །ངག་དོན་ནི། མཐོང་ལམ་འགོག་པ་རྗེས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་བྱང་ལས་ཕྱིར་མི་ལྡོག་པ་ཡིན་་

ཏེ་།་ དེའི་རྟགས་དབང་སོགས་དང་བཅས་པ་དང་སྤང་གཉེན་གཡུལ་འགྱེད་པ་ལ་དང་པོར་ཞེན་པ་དང་ཕྱིས་ཞེན་པས་གནས་པ་བཀག་པའི་རྗེས་ཐོབ་མན་འདྲ། ཆོས་ཅན། དབང་སོགས་དང་བཅས་པ་དང་སྤང་གཉེན་་གཡུལ་འགྱེད་པ་ལ་དང་པོར་ཞེན་པ་དང་ཕྱིས་ཞེན་པས་གནས་པ་བཀག་པ་ཡིན་ཏེ། གཟུང་འཛིན་གྱི་རྣམ་པར་རྟོག་པ་ཐམས་ཅད་སྤང་བྱར་རྟོགས་ནས་རང་བཞིན་སྟོང་པ་ཉིད་སྒོམ་བཞིན་པའི་སེམས་དཔའ་ཡིན་པས་སོ། །འདིར་གཏམ་སྨོས་པ་ནི། མཐོང་སྤངས་རགས་པ་རྣམས་སྡུག་ཀུན་ཤེས་པའི་དུས་སུ་སྤངས་ནས། འགོག་པ་ལ་རྗེས་སུ་ཤེས་པའི་བཟོད་པ་ནི་མཐོང་སྤང་མིང་ཙམ་ལྟ་བུའི་གཉེན་པོར་ཤེས་པའི་དོན་དུ་ཡིན་ནོ། །མདོར་ན་འགོག་བདེན་གྱི་དབང་དུ་བྱས་པའི་རྣམ་པ་བཞི་ཡིན་ནོ། །མཐོང་ལམ་ལམ་ལ་ཆོས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་སེར་སྣ་དང་འཆལ་བའི་ཚུལ་ཁྲིམས་སོགས་ལ་་་དང་པོར་ཞེན་པ་དང་ཕྱིས་ཞེན་པས་གནས་པ་བཀག་པའི་རྗེས་ཐོབ་མན་འདྲ། ཆོས་ཅན། སེར་སྣ་དང་འཆལ་བའི་ཚུལ་ཁྲིམས་སོགས་ལ་དང་པོར་ཞེན་པ་དང་ཕྱིས་ཞེན་པས་གནས་པ་བཀག་པ་ཡིན་ཏེ། སྦྱིན་སོགས་་་ཀྱི་ཁྱད་པར་སྦྱིན་སོགས་ལ་འཁོར་གསུམ་རྣམ་པར་དག་པ་ཐོབ་པས་སོ། །མཐོང་ལམ་ལམ་ལ་ཆོས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་དོན་དམ་པར་རྟོགས་པའི་ཆོས་རྡུལ་

༄ཚོ། །ཙམ་ཡང་མི་དམིགས་པར་རྟོགས་པའི་རྗེས་ཐོབ་མན་འདྲ། ཆོས་ཅན། དོན་དམ་པར་རྟོགས་པའི་ཆོས་རྡུལ་ཙམ་ཡང་མི་དམིགས་པ་ཡིན་ཏེ། དོན་དམ་པར་ཆོས་ཐམས་ཅད་རྣམ་པར་ཐར་པའི་སྒོ་གསུམ་གྱི་ངོ་བོ་ཡིན་པས་སོ། །མཐོང་ལམ་ལམ་ལ་རྗེས་བཟོད་ལ་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་རང་གིས་གཞི་ལམ་རྣམ་པ་རང་བཞིན་མེད་པར་རྟོགས་པའི་མཁྱེན་པ་གསུམ་ལ་ཇི་་་་ལྟ་བ་བཞིན་དུ་ངེས་པའི་སྒོ་ནས་གནས་པའི་རྗེས་ཐོབ་མན་འདྲ། ཆོས་ཅན། རང་གིས་གཞི་ལམ་རྣམ་པ་རང་བཞིན་མེད་པར་རྟོགས་པའི་མཁྱེན་གསུམ་ལ་ཇི་ལྟ་བ་བཞིན་དུ་ངེས་པའི་སྒོ་ནས་གནས་པ་ཡིན་ཏེ། ཡང་་་་་དག་པའི་གནས་ལུགས་ལ་མངོན་པར་ཡིད་ཆེས་ཐོབ་ནས་སྒོམ་བཞིན་པ་ཡིན་པས་སོ། །མཐོང་ལམ་ལམ་ལ་རྗེས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། ཆོས་འདྲ། དེའི་རྟགས་མཐའ་གཅིག་ཏུ་་་་་་་གཞན་དོན་ལ་གཞོལ་བའི་སྒོ་ནས་རྣམ་མཁྱེན་དང་ལམ་ཤེས་ཀྱི་དོན་དུ་སྲོག་གཏོང་བའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པའི་སེམས་དཔའ་ཡིན་པའི་ཕྱིར། མདོར་ན་ལམ་བདེན་གྱི་དབང་དུ་བྱས་པའི་རྣམ་པ་བཞི་་་་་་་ཡིན་ནོ། །གཉིས་པ་བསྡུས་ཏེ་བསྟན་པ་ནི། གོང་དུ་བསྟན་པ་དེ་ལྟར་ན་ཐེག་ཆེན་མཐོང་ལམ་པ་དབང་འབྲིང་གི་མཉམ་གཞག་ཏུ་གྱུར་པའི་བཟོད་ཤེས་སྐད་ཅིག་མ་བཅུ་དྲུག་ཡང་དག་པར་ཐོབ་པ་ན། དེས་བསྐྱེད་པ་་་་་

འབྲས་བུ་གཟུགས་སོགས་ལ་བདེན་པར་ཞེན་པའི་འདུ་ཤེས་མངོན་གྱུར་པ་ལྡོག་པ་ལ་སོགས་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་བཅུ་དྲུག་ནི་ཆོས་ཅན། མཐོང་ལམ་ལ་གནས་པའི་བྱང་སེམས་དབང་འབྲིང་རྫོགས་བྱང་་་ལས་ཕྱིར་མི་ལྡོག་ཏུ་སྒྲུབ་པའི་རྟགས་ཡང་དག་ཡིན་ཏེ། དེ་སྒྲུབ་ཀྱི་ཚུལ་གསུམ་ངེས་པའི་ཕྱིར། དག་པ་འཇིག་རྟེན་པ་ཡིན་ཏེ། གཟུང་འཛིན་དུ་མངོན་པར་མ་ཞེན་པའི་རྣམ་པར་ཅན་རྗེས་ཐོབ་ཀྱིས་བསྡུས་པས་སོ །གསུམ་པ་བརྒལ་ལན་ལ། རྒོལ་བ་ནི། འོ་ན་དེ་འདྲའི་སྐད་ཅིག་བཅུ་དྲུག་ནི། །ཞེས་མཉམ་གཞག་ཏུ་གསུངས་པ་དང་འགལ་ལོ་ཞེ་ན། ལན་ནི། མི་འགལ་ཏེ། ལུང་དེས་རྒྱུ་མཉམ་གཞག་སྐད་ཅིག་མ་བཅུ་་་་་་་དྲུག་གི་མིང་གིས་འབྲས་བུ་རྗེས་ཐོབ་ཀྱི་སྤྱོད་པ་ཁྱད་པར་ཅན་ལ་ཉེ་བར་བཏགས་ནས་བཤད་པས་སོ། །འོ་ན་ཆོས་གསུམ་པོ་གང་ཞེ་ན། འདོགས་པའི་རྒྱུ་མཚན་མཉམ་གཞག་རང་དང་གཟུང་འཛིན་དུ་མངོན་པར་མ་ཞེན་པར་མཐུན་པའི་རྒྱུ་མཚན་གྱིས་སོ། །དགོས་པ་རྣལ་འབྱོར་པ་བྱང་སེམས་འཕགས་པ་རྣམས་ཀྱི་རྗེས་ཐོབ་ཀྱི་ཐ་སྙད་ནི་སེམས་ཅན་འདུལ་བའི་དགོས་པའི་དབང་མ་གཏོགས་པ་རྗེས་ཐོབ་ཀྱི་གནས་སྐབས་ཐམས་ཅད་དུ་་་་་་་རྟོགས་པ་མཉམ་གཞག་དང་གཟུང་འཛིན་དུ་མངོན་པར་མ་ཞེན་པར་མཐུན་པ་ཁོ་ན་ཡིན་ནོ་ཞེས་ཤེས་པར་བྱ་བའི་ཕྱིར་དུའོ། །དངོས་ལ་གནོད་བྱེད་ནི། མཉམ་གཞག་དངོས་མིན་པ་དེ་ལྟ་མ་ཡིན་པར་མཉམ་གཞག་་་་་་་

༄༅། །དངོས་ཡིན་ན། རྣལ་འབྱོར་པ་བྱང་སེམས་མཐོང་ལམ་པ་དབང་འབྲིང་གི་རྒྱུད་ལ་ཡོད་པའི་སོ་སོ་རང་གིས་རིག་པ་སྐད་ཅིག་མའི་མིང་ཅན་གྱི་སྤྱོད་པ་ཁྱད་པར་ཅན་རྣམས་ཆོས་ཅན། མངོན་ཤེས་མེད་པའི་་་གང་ཟག་གཞན་གྱི་ངོར། བྱང་སེམས་མཐོང་ལམ་པ་དབང་འབྲིང་རྫོགས་པའི་བྱང་ཆུབ་ལས་ཕྱིར་མི་ལྡོག་ཏུ་ཡིད་ཆེས་པར་བྱེད་པའི་རྟགས་ཡང་དག་མ་ཡིན་པར་ཐལ། ཁྱོད་འཕགས་པའི་རྒྱུད་ཀྱི་མཉམ་གཞག་ཡིན་པའི་ཕྱིར་།་ ཁྱབ་སྟེ། འཕགས་པའི་རྒྱུད་ཀྱི་མཉམ་གཞག་ནི་རང་གིས་རིག་གི །རང་པས་བློ་དམའ་བས་དངོས་སུ་མི་རིག་པའི་ཕྱིར་རོ། །རྟགས་བསལ་དངོས་སུ་ཁས་བླངས་སོ། །གསུམ་པ་སྒོམ་ལམ་པ་ཕྱིར་མི་ལྡོག་་ཏུ་སྒྲུབ་པ་ལ། སྒོམ་ལམ་གྱི་ཁྱད་པར། ཁྱད་པར་གྱི་གཞི་སྒོམ་ལམ། དེའི་དབྱེ་བ། དེ་ལས་འཕྲོས་ཏེ་གནས་སྐབས་ཀྱི་འབྲས་བུ་ལ་རྩོད་པ་སྤང་བ། དེ་ལས་འཕྲོས་ཏེ་གནས་སྐབས་ཀྱི་བྱེད་པ་ལ་རྩོད་པ་སྤང་།དེ་ལས་འཕྲོས་ཏེ་མཐར་ཐུག་གི་འབྲས་བུ་ལ་རྩོད་པ་སྤང་། ཕྱིར་མི་ལྡོག་པའི་རྟགས་དངོས་བཤད་པ་དང་བདུན་ནོ། །དང་པོ་ནི། སྒོམ་པའི་ལམ་ནི་ཟབ་པ་སྟེ། །ཞེས་བྱ་བ་ལ་སོགས་པས་གསུངས་ཏེ། འདི་ལ་་་་མཚམས་སྦྱར་བ་ནི། ཁ་ཅིག་ན་རེ། མཐོང་ལམ་པ་ཕྱིར་མི་ལྡོག་པའི་རྟགས་ཀྱི་མཇུག་ཐོག་ཉིད་དུ་སྒོམ་ལམ་པ་ཕྱིར་མི་ལྡོག་པའི་རྟགས་བརྗོད་པར་རིགས་སོ་ཞེ་ན། སྐྱེ་རིམ་ལྟར་བྱས་ནས་མཐོང་ལམ་པ་ཕྱིར་མི་ལྡོག་་

གི་རྟགས་བསྟན་པ་དེའི་མཇུག་ཐོག་ཉིད་དུ་སྒོམ་ལམ་ལ་གནས་པའི་བྱང་སེམས་དབང་རྟུལ་ཕྱིར་མི་ལྡོག་པའི་རྟགས་བརྗོད་པར་རིགས་པ་ཡིན་ན་ཡང་། ཤེས་བྱ་ཆོས་ཅན། སྒོམ་ལམ་གྱི་ངོ་བོ་དང་དེའི་རྟགས་ཀྱི་དང་་་་་་་པོར་སྒོམ་ལམ་གྱི་ཁྱད་པར་བྱེད་ཆོས་བསྟན་པ་ལ་རྒྱུ་མཚན་དང་དགོས་པ་ཡོད་དེ། མཁས་པའི་གཞུང་ལུགས་ཚད་མ་རྣམ་འགྲེལ་ལས་ཁྱད་པར་མ་བཟུང་བར་ཁྱད་པར་ཅན་གྱི་བློ་མི་སྐྱེའོ་ཞེས་འབྱུང་བའི་ཕྱིར། ཚིག་དོན་་འབྱེད་བ་ནི། ཐེག་ཆེན་གྱི་ཟག་མེད་སྒོམ་ལམ་ནི་ཆོས་ཅན། ཟབ་པ་ཡིན་ཏེ། གཞན་དོན་དུ་བསྒོམ་བྱ་ཟབ་མོ་མངོན་སུམ་དུ་མཐོང་ཟིན་རྒྱུན་ལྡན་དུ་གོམས་པར་བྱེད་པའི་ལམ་ཡིན་པའི་ཕྱིར། དེའི་བསྒོམ་བྱ་ཟབ་་་་་མོ་གང་ཡིན་ཞེ་ན། དེའི་བསྒོམ་བྱ་ཟབ་མོ་ནི། འཛིན་པ་དང་བྲལ་བས་སྟོང་པ་ཉིད་དང་། སོགས་པ་གཟུང་བྱ་མེད་པས་མཚན་མ་མེད་པ། ཡང་དག་པར་མ་གྲུབ་པས་སྨོན་པ་མེད་པ། སྐྱེ་འཇིག་དང་བྲལ་བས་་་་་་མངོན་པར་འདུ་མི་བྱེད་པ། རྒྱུ་མེད་པས་མ་བྱུང་བ། ཉིང་མཚམས་སྦྱོར་བ་དང་བྲལ་བས་མ་སྐྱེས་པ། མཐོང་ལམ་གྱི་མི་མཐུན་ཕྱོགས་དང་བྲལ་བསདངོས་པོ་མེད་པ། སྒོམ་ལམ་གྱི་མི་མཐུན་ཕྱོགས་དང་བྲལ་བས་་་འདོད་ཆགས་དང་བྲལ་བ། མ་འོངས་པའི་སྡུག་བསྔལ་མི་སྐྱེད་པས་འགོག་པ། མཚན་མ་མེད་པ་དང་། ཞི་བ་དང་། བདེ་བར་གནས་པའི་གཞི་ལ་གནས་པས་མྱ་ངན་ལས་འདས་པ། མཐོང་ཆོས་ལ་སྡུག་བསྔལ་་་

༄༅། །ལ་སྤྱོད་པའི་འབྲས་བུ་མེད་པས་བྲལ་བ་སྟེ་ཆོས་ཉིད་ངོ་བོ་གཅིག་ལ་ལྡོག་པའི་དབྱེ་བས་ཕྱེ་བ་བཅུ་གཅིག་ཡིན་ནོ། །ཅིའི་ཕྱིར་སྟོང་ཉིད་ལ་སོགས་པ་ཟབ་པ་ཡིན་ཞེ་ན། བསྒོམ་བྱ་སྟོང་ཉིད་ལ་སོགས་པའི་་་ཆོས་ཉིད་གང་ཡིན་པ་དེ་ནི་ཆོས་ཅན། མཐར་འཛིན་ཅན་གྱི་བློ་ངོར་ཟབ་པ་ཡིན་ཏེ། གཟུགས་སོགས་ཆོས་ཅན་དང་གཅིག་ཏུ་སྒྲོ་འདོགས་པ་དང་ཐ་དད་དུ་སྐུར་པ་འདེབས་པའི་མཐའ་ལས་གྲོལ་བའི་དེ་བཞིན་ཉིད་ཡིན་་་་པའི་ཕྱིར། ཆོས་ཅན། གཟུགས་སོགས་ཆོས་ཅན་དང་གཅིག་ཏུ་སྒྲོ་འདོགས་པ་དང་ཐ་དད་དུ་སྐུར་པ་འདེབས་པའི་མཐའ་ལས་གྲོལ་བ་ཡིན་ཏེ། གཟུགས་སོགས་དང་གཅིག་ཏུ་ཡང་མེད། གཟུགས་སོགས་ལས་་་་་་་གཞན་པ་ཡང་མ་ཡིན་པས་སོ། །གཉིས་པ་ནི། ངེས་འབྱེད་ཡན་ལག་དང་མཐོང་བའི། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། སྔར་བསྟན་པ་དེ་ལྟར་སྒོམ་་་་་་་ལམ་གྱི་ཁྱད་པར་བསྟན་ནས་དེའི་འོག་ཏུ་ཁྱད་པར་གྱི་གཞི་སྒོམ་ལམ་བསྟན་པ་ལ་རྒྱུ་མཚན་ཡོད་དེ། ཁྱད་པར་ཤེས་པས་ཁྱད་པར་ཅན་ཁོང་དུ་ཆུད་པའི་ཕྱིར། ཚིག་དོན་འབྱེད་པ་ནི། ས་བཅུ་པ་ལ་གནས་པའི་བྱང་་་་་་་ཆུབ་སེམས་དཔའ་གཞན་དོན་དུ་རྣམ་མཁྱེན་ཡིད་ལ་བྱེད་པའི་ངེས་འབྱེད་ཡན་ལག་དང་མཐོང་ལམ་དང་སྒོམ་ལམ་གསུམ་དུ་མཐོང་བའི་དོན་རྣམས་ལ་དམིགས་ཏེ་བསྒོམ་མོ། །གང་གི་སྒོ་ནས་ན། ཐོས་བྱུང་གི་ཤེས་རབ་་

བམ་ཏིང་ངེ་འཛིན་གྱི་སྦྱོར་བ་ལས་བྱུང་བའི་ཤེས་རབ་ཀྱིས་སེམས་པ་དང་། བསམ་བྱུང་གི་ཤེས་རབ་བམ་ཏིང་ངེ་འཛིན་གྱི་དངོས་གཞི་ལས་བྱུང་བའི་ཤེས་རབ་ཀྱིས་འཇལ་བ་དང་། སྒོམ་བྱུང་གི་ཤེས་རབ་བམ་ཏིང་ངེ་་་་་་་འཛིན་གྱི་རྗེས་ལས་བྱུང་བའི་ཤེས་རབ་ཀྱིས་ངེས་པར་རྟོག་པའི་སྒོ་ནས་སོ། །ཇི་ལྟར་ན་ཡང་དང་ཡང་དུ་སྟེ་རྒྱུན་དུའོ། །དགོས་པ་སེམས་ཅན་རྣམས་དུལ་བ་དང་། ཞི་བ་དང་། གྲོལ་བར་བྱ་བའི་ཕྱིར་དང་་། ་སྒོམ་་སྤང་མ་ལུས་པ་སྤང་བར་བྱ་བའི་ཕྱིར་དུའོ། །དེས་ན་ས་བཅུ་པའི་ཡེ་ཤེས་ནི། གཞན་དོན་དུ་རྣམ་མཁྱེན་ཡིད་ལ་བྱེད་པས་སྦྱོར་མཐོང་སྒོམ་གསུམ་དུ་མཐོང་བའི་དོན་རྣམས་ཐོས་བསམ་སྒོམ་གསུམ་གྱི་ཤེས་རབ་ཀྱིས་་་་་་་སེམས་པ་དང་འཇལ་བ་དང་ངེས་པར་རྟོག་པའི་སྒོ་ནས་རྒྱུན་ལྡན་དུ་སྒོམ་པའི་རྗེས་ལ་མངོན་རྟོགས་ཡིན་པས་ཐེག་ཆེན་གྱི་སྒོམ་ལམ་ཡིན་ནོ། །སྒོམ་ལམ་དེ་ཉིད་ཇི་ལྟར་ཡུལ་དུ་བྱེད་པ་ཡིན་ཞེ་ན། སྒོམ་ལམ་ནི་རྒྱུན་་་་་་་ཆགས་ཡིན་པའི་རྒྱུ་མཚན་གྱིས་སྒོམ་ལམ་སྐད་ཅིག་སྔ་མ་སྔ་མ་རྣམས་སྒོམ་ལམ་ཕྱི་མ་ཕྱི་མ་རྣམས་ཀྱི་ཡུལ་ཡིན་པས་ཉེས་པ་མེད་དོ། །གསུམ་པ་ནི། དེ་ནི་རྒྱུན་ཆགས་ཡིན་པའི་ཕྱིར། །ཞེས་བྱ་བ་ལ་སོགས་པས་་་་་་་གསུངས་ཏེ། འདི་ལ་མཚམས་སྦྱར་བ་ནི། དེ་ནི་རྒྱུན་ཆགས་ཡིན་པའི་ཕྱིར། །ཞེས་སོགས་ཀྱི་ཚིགས་བཅད་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་སྒོམ་ལམ་དེ་རྣམ་པ་དུ་ཞིག་ཡིན་སྙམ་པའི་དོགས་པ་་

༄༅། །སེལ་བའི་ཕྱིར། ཚིག་དོན་འབྱེད་པ་ནི། ཐེག་ཆེན་གྱི་སྒོམ་ལམ་དེ་ནི་སྒོམ་སྤང་རྣམ་པར་རྟོག་པའི་གཉེན་པོའི་སྒོ་ནས་དབྱེ་བ་ལས་རྣམ་པ་དགུར་ཐུབ་པའི་དབང་པོས་བཞེད་དོ། །དེ་ཡང་ཇི་ལྟར་ན་སྒོམ་་སྤང་རྣམ་པར་རྟོག་པ་ཆེན་པོ་དང་འབྲིང་དང་ཆུང་ངུ་རྣམས་རེ་རེ་ཞིང་ཆེན་པོའི་ཆེན་པོ་དང་། འབྲིང་དང་། ཆུང་ངུ་དང་། འབྲིང་གི་ཆེན་པོ་དང་འབྲིང་དང་ཆུང་ངུ་དང་། ཆུང་ངུའི་ཆེན་པོ་དང་འབྲིང་དང་ཆུང་ངུའི་བྱེ་་་་་བྲག་གིས་ཐ་དད་པའི་ཕྱིར་རྣམ་པ་དགུ་ཡོད་པས་སྒོམ་སྤང་རྟོག་པ་དེ་དག་གི་གཉེན་པོ་སྒོམ་ལམ་ཆུང་ངུ་དང་འབྲིང་དང་ཆེན་པོ་རྣམས་ཀྱང་རེ་རེ་ཞིང་ཆུང་ངུའི་དང་། སོགས་པ་འབྲིང་དང་ཆེན་པོ་དང་། འབྲིང་གི་ཆུང་ངུ་་་་་དང་་།་ འབྲིང་དང་། ཆེན་པོ་དང་། ཆེན་པོའི་ཆུང་ངུ་དང་། འབྲིང་དང་། ཆེན་པོར་དབྱེ་བའི་བྱེ་བྲག་གིས་ཐ་དད་པའི་ཕྱིར་སྒོམ་ལམ་དགུ་ཡོད་པ་དེ་ལྟར་ནའོ། །དེ་ལྟར་གང་གིས་འགྲུབ་ཅེ་ན། མུན་པ་ཤིན་་ཏུ་ཆེན་པོ་ནི་སྣང་བ་ཆུང་ངུས་སེལ་ལ་མུན་པ་ཆུང་ངུ་ནི་སྣང་བ་ཆེན་པོས་སེལ་ལོ་ཞེས་བྱ་བའི་དཔེས་འགྲུབ་བོ། །དགུར་འབྱེད་པའི་རྒྱུ་མཚན་གཞན་ཡང་། ཐེག་ཆེན་གྱི་སྒོམ་ལམ་དེ་ནི་དོན་དམ་པར་ཆོས་ཐམས་ཅད་སྟོང་་པ་ཉིད་ཀྱི་རྣམ་པར་མངོན་སུམ་དུ་མཐོང་ཟིན་རྒྱུན་ལྡན་དུ་བསྒོམས་པའི་སྒོ་ནས་སྒོམ་ལམ་རྣམ་པ་དགུ་གྲངས་བཞིན་དུ་འདོད་ཁམས་ལ་སོགས་པའི་ཁམས་གསུམ་ས་དགུ་ལ་བརྟེན་ནས་རྒྱུན་ཆགས་སུ་འབྱུང་བའི་ཕྱིར།

ཐེག་ཆེན་གྱི་སྒོམ་ལམ་རྣམ་པ་དགུར་དབྱེ་བ་ཡིན་ནོ། །ཁ་ཅིག་ན་རེ། སྒོམ་ལམ་དགུར་མ་ངེས་ཏེ། སྒོམ་སྤང་ཉོན་སྒྲིབ་ཡང་དགུ་ཡོད་པའི་ཕྱིར་ཟེར་ན། མ་ཁྱབ་སྟེ། བྱང་ཆུབ་སེམས་དཔའ་རྣམས་ཀྱི་སྤང་བྱ་ཉོན་མོངས་པའི་སྒྲིབ་པ་ནི་སྤང་བྱ་རྣམ་པར་རྟོག་པའི་ཁོངས་སུ་འདུ་བ་ཡིན་ནོ་ཞེས་མདོ་སྡེ་རྒྱན་གྱི་འགྲེལ་པ་ལས་འབྱུང་བའི་ཕྱིར་དང་། སྒོམ་སྤང་རྟོག་པའི་གཉེན་པོས་སྒོམ་སྤང་ཉོན་སྒྲིབ་ཡང་སྤོང་ནུས་པའི་ཕྱིར་རོ། །ངག་་་་དོན་།་ ཐེག་ཆེན་གྱི་སྒོམ་ལམ་དེ་ཆོས་ཅན། ཁྱོད་ལ་ཆུང་ངུའི་ཆུང་ངུ་ལ་སོགས་པའི་སྒོ་ནས་རྣམ་པ་དགུར་ཕྱེ་བ་ལ་རྒྱུ་མཚན་ཡོད་དེ། ཁྱོད་ཀྱི་སྤང་བྱ་རྟོག་པ་ཆེན་པོའི་ཆེན་པོ་ལ་སོགས་པ་དགུ་ཡོད་པའི་རྒྱུ་མཚན་གྱིས་་་དེར་ཕྱེ་བའི་ཕྱིར་རོ། །ཆོས་ཅན། ཆོས་འདྲ། ཁྱོད་སྟོང་ཉིད་ཀྱི་རྣམ་པ་མངོན་སུམ་དུ་མཐོང་ཟིན་རྒྱུན་ལྡན་དུ་བསྒོམས་པའི་སྒོ་ནས་རྟེན་ཁམས་གསུམ་ས་དགུ་ལ་བརྟེན་ནས་རྒྱུན་ཆགས་སུ་འབྱུང་བའི་རྒྱུ་མཚན་གྱིས་་་་་་དེར་ཕྱེ་བའི་ཕྱིར། ཤེས་བྱ་ཆོས་ཅན། གཉེན་པོ་སྒོམ་ལམ་ཆུང་ངུའི་ཆུང་ངུ་ལ་སོགས་བས་སྒོམ་སྤང་རྟོག་པ་ཆེན་པོའི་ཆེན་པོ་ལ་སོགས་པ་སྤོང་བ་འཐད་དེ། མུན་པ་ཤིན་ཏུ་ཆེན་པོ་ནི་སྣང་བ་ཆུང་ངུས་སེལ་ལ་མུན་པ་་་་་ཆུང་ངུ་ནི་སྣང་བ་ཆེན་པོས་སེལ་བའི་ཕྱིར་དང་། ཐོག་མར་གཉེན་པོ་ཆེན་པོ་སྐྱེ་མི་སྲིད་ཅིང་། གཉེན་པོ་ཆེན་པོ་སྐྱེས་པ་ན་སྤང་བྱ་ཆེན་པོ་ཡོད་མི་སྲིད་པའི་ཕྱིར། དཔེར་ན་སྣང་བ་ཆེན་པོ་སྐྱེས་པ་གོ་མུན་པ་ཆེན་པོ་ཡོད་་་

༄༅། །མི་སྲིད་པ་བཞིན་ནོ། །བཞི་པ་ལ། མདོའི་སྒྲས་ཟིན་ལྟར་ན། རྩོད་པ་ནི། ཐེག་ཆེན་གྱི་སྒོམ་ལམ་བསྒོམས་པས་གྲངས་མེད་པ་དང་། གཞལ་དུ་མེད་པ་དང་། ཚད་མེད་པའི་བསོད་ནམས་་་་་་་འཕེལ་བ་མིན་པར་ཐལ། ཆོས་ཐམས་ཅད་རང་བཞིན་གྱིས་སྟོང་པའི་ཕྱིར་ཟེར་ན། ལན་ནི། དོན་དམ་དུ་འཕེན་ན་འདོད་དེ། ཤེས་བྱ་ཆོས་ཅན། མདོ་ལས་བསྟན་པའི་གྲངས་མེད་པ་དང་། སོགས་པ་གཞལ་་་དུ་མེད་པ་དང་། ཚད་མེད་པའི་བསོད་ནམས་རྣམས་དམ་པའི་དོན་དུ་ཐེག་ཆེན་གྱི་སྒོམ་ལམ་ལ་བཟོད་པ་མ་ཡིན་ཏེ། ཆོས་ཐམས་ཅད་རང་བཞིན་གྱིས་སྟོང་པའི་ཕྱིར། ཀུན་རྫོབ་ཏུ་འཕེན་ན་མ་ཁྱབ་སྟེ། ཤེས་བྱ་་་་་་་ཆོས་ཅན། ཆོས་ཐམས་ཅད་རང་བཞིན་གྱིས་སྟོང་པ་ཡིན་ན། ཀུན་རྫོབ་ཏུ་ཐེག་ཆེན་གྱི་སྒོམ་ལམ་བསྒོམས་པས་གྲངས་མེད་པ་ལ་སོགས་པའི་བསོད་ནམས་འཕེལ་བ་མ་ཡིན་པས་མ་ཁྱབ་སྟེ། ཆོས་ཐམས་ཅད་རང་་་་་་་བཞིན་གྱིས་སྟོང་ཡང་། ཀུན་རྫོབ་ཏུ་དེ་བཞིན་གཤེགས་པའི་ཐུགས་བརྩེ་བའི་རྒྱུ་མཐུན་དུ་གྱུར་པའི་སྒོམ་ལམ་གྱི་འབྲས་བུ་གྲངས་མེད་པ་ལ་སོགས་པའི་བསོད་ནམས་དེ་དག་ཐུབ་པའི་དབང་པོས་བཞེད་པའི་ཕྱིར།མདོའི་ཤུགས་བསྟན་ལ། སློབ་དཔོན་ལྟར་ན། རྩོད་པ་ནི། ཁ་ཅིག་ན་རེ། སྒོམ་ལམ་གྱི་བྱེ་བྲག་དགུ་བས་མང་བར་ཐལ། བདུད་བཞི་ལས་རྒྱལ་བའི་ཡུམ་རྒྱས་འབྲིང་བསྡུས་གསུམ་དེ་དང་དེ་ལས་སྒོམ་ལམ་གྱི་་་་

བྱེ་བྲག་རེ་རེ་འི་དབང་དུ་མཛད་དེ། བསོད་ནམས་གྲངས་མེད་པ་དང་། གཞལ་དུ་མེད་པ་དང་། ཚད་མེད་པ་སྐྱེ་བར་གསུངས་པའི་ཕྱིར། དེས་ན་སྒོམ་ལམ་དེ་རྣམ་པ་དགུར་མ་ངེས་སོ་ཞེ་ན། ལན་ནི། དོན་་་་་་དམ་དུ་འཕེན་ན་རྟགས་མ་གྲུབ་སྟེ། མདོ་ལས་བསྟན་ཅིང་བསྟན་བཅོས་ཀྱི་ཚིག་ཏུ་བརྗོད་པའི་སྒོམ་ལམ་གྱི་འབྲས་བུ་གྲངས་མེད་པ་དང་། སོགས་པ་གཞལ་དུ་མེད་པ་དང་ཚད་མེད་པའི་བསོད་ནམས་ཀྱི་ངོ་བོ་རྣམས་་་་་་་ཀྱིས་ནི། དོན་དམ་པར། ངེས་འབྱེད་ཡན་ལག་དང་མཐོང་བའི། །ཞེས་སོགས་ཀྱི་སྐབས་སུ་བཤད་པའི་མཚན་ཉིད་ཅན་གྱི་སྒོམ་ལམ་དེ་དགུ་བས་མང་བའི་ཐ་དད་པ་ཉིད་ཀྱི་ངོ་བོར་དབྱེ་བར་བྱ་བར་བཟོད་པ་མ་ཡིན་་་ནོ་།་ །དེའི་རྒྱུ་མཚན། གྲངས་མེད་པ་ལ་སོགས་པའི་བསོད་ནམས་གསུམ་པོ་དེ་ལོག་པ་གྲངས་ཡོད་སོགས་ལས་ལོག་པའི་ལྡོག་པ་ཐ་དད་ལ་ལྟོས་ནས་ཉེ་བར་སྐྱེད་པ་སྟེ་ཐ་དད་དུ་བཞག་པ་ཙམ་ཡིན་གྱི། དོན་གཅིག་་་་་ལ་རབ་ཏུ་སྦྱོར་བ་སྟེ། ཡིན་ལུགས་ལ་སྟོང་ཉིད་དུ་དབྱེར་མེད་པའི་ཕྱིར་རོ། །ངག་དོན། ཐེག་ཆེན་གྱི་སྒོམ་ལམ་ཆོས་ཅན། ཁྱོད་དགུ་པོ་རེ་རེ་ལ་ཡང་དོན་དམ་པར་གྲངས་མེད་པ་ལ་སོགས་པའི་བསོད་ནམས་་་་་་་གསུམ་གསུམ་སྐྱེ་བས་ཁྱོད་དགུ་པས་མང་བར་དབྱེ་བ་བཟོད་པ་མ་ཡིན་ཏེ། ཁྱོད་ཀྱི་འབྲས་བུ་གྲངས་མེད་ལ་སོགས་པའི་བསོད་ནམས་གསུམ་པོ་དེ་ལོག་པ་ཐ་དད་ལས་ལོག་པའི་ལྡོག་པ་ཐ་དད་ལ་ལྟོས་ནས་ཐ་དད་དུ་་་་་་་

༄ཚོ། །བཞག་པ་ཙམ་ཡིན་གྱི་ཡིན་ལུགས་ལ་སྟོང་པ་ཉིད་དུ་དབྱེར་མེད་པའི་ཕྱིར། ཀུན་རྫོབ་ཏུ་འཕེན་ན་མ་ཁྱབ་སྟེ། ཀུན་རྫོབ་ཏུ་ཐེག་ཆེན་གྱི་སྒོམ་ལམ་དགུ་པོ་རེ་རེ་ལ་ཡང་གྲངས་མེད་པ་ལ་སོགས་པའི་བསོད་་ནམས་གསུམ་གསུམ་སྐྱེ་བས་དེ་དགུ་པས་མང་བ་ཉིད་དུ་ཐལ་བར་མི་འགྱུར་རོ། །དེའི་རྒྱུ་མཚན། ཀུན་རྫོབ་ཏུ་མདོ་ལས་བཤད་ཅིང་བསྟན་བཅོས་ལས་བསྟན་པའི་སྒོམ་ལམ་གྱི་འབྲས་བུ་གྲངས་མེད་པ་ལ་སོགས་པའི་་་་་བསོད་ནམས་ཀྱི་ངོ་བོ་དེ་དག་རྒྱུ་དེ་བཞིན་གཤེགས་པའི་དམིགས་པ་མེད་པའི་ཐུགས་རྗེ་ཆེན་པོའི་རང་བཞིན་གྱི་ཆོས་དབྱིངས་ཀྱི་རྒྱུ་མཐུན་ཡིན་པར་ཐུབ་པ་དེ་བཞིན་གཤེགས་པའི་མཆོག་གི་སྤྲུལ་པའི་སྐུས་བཞེད་པས་སོ། །ངག་དོན། ཐེག་ཆེན་གྱི་སྒོམ་ལམ་ཆོས་ཅན། ཀུན་རྫོབ་ཏུ་ཁྱོད་དགུ་པོ་རེ་རེ་ལ་ཡང་གྲངས་མེད་པ་ལ་སོགས་པའི་བསོད་ནམས་གསུམ་གསུམ་སྐྱེ་བས་ཁྱོད་དགུ་བས་མང་མི་དགོས་བར་ཐལ། ཀུན་རྫོབ་ཏུ་ཁྱོད་ཀྱི་་་་་་་འབྲས་བུ་གྲངས་མེད་ལ་སོགས་པའི་བསོད་ནམས་དེ་དག་དེ་བཞིན་གཤེགས་པའི་ཐུགས་རྗེ་ཆེན་པོའི་རང་བཞིན་གྱི་ཆོས་དབྱིངས་ཀྱི་རྒྱུ་མཐུན་ཡིན་པར་དེ་བཞིན་གཤེགས་པའི་མཆོག་གི་སྤྲུལ་པའི་སྐུས་བཞེད་པས་སོ། །དེ་བཞིན་གཤེགས་པའི་མཆོག་གི་སྤྲུལ་པའི་སྐུ་ཆོས་ཅན། ཐུགས་རྗེ་ཆེན་པོ་ཅན་ཡིན་ཏེ། སྒོམ་ལམ་གྱི་གདུལ་བྱ་རྣམས་སྒོམ་ལམ་སྒོམ་པ་ལ་སྤྲོ་བ་བསྐྱེད་པའི་ཕྱིར་དུ་སྒོམ་ལམ་གྱི་གདུལ་བྱ་བྱིས་པའི་སྐྱེ་བོ་རྣམས་ལ་སྒོམ་་་་

ལམ་གྱི་འབྲས་བུ་ཆེན་པོ་གྲངས་མེད་པ་ལ་སོགས་པའི་བསོད་ནམས་སྐྱེ་བར་རབ་ཏུ་སྟོན་པ་ཉིད་ཀྱིས་སོ། །ལྔ་པ་ལ་རྩོད་པ་ནི། དངོས་པོ་བརྗོད་དུ་མེད་པ་ལ། །ཞེས་བྱ་བ་ལ་སོགས་པས་གསུངས་ཏེ། འདི་ལ་་་་་་་མཚམས་སྦྱར་བ་ནི། སྟོང་པ་ཉིད་ཀྱིས་མཚན་ཉིད་ཀྱིས་གོམས་པར་ཕུལ་དུ་ཕྱིན་པར་བྱར་མེད་པའི་ཕྱིར་སྒོམ་ལམ་ཡང་སྟོང་པ་ཉིད་ཡིན་པའི་ཕྱིར། དེ་བསྒོམས་པས་སྤང་བྱ་ཉམས་པ་དང་གཉེན་པོ་འཕེལ་བའི་བྱ་བ་ཅུང་་་ཟད་ཀྱང་མི་བྱེད་པ་ཁོ་ནའོ་སྙམ་པའི་སྐྱེ་བོ་བློ་དམན་པའི་ངོར་དོགས་པ་བསུ་བར་བྱ་བའི་ཕྱིར་དུ་ཚིགས་བཅད་གཅིག་གསུངས་པ་འཆད་དོ། །ཚིག་དོན་འབྱེད་པ་ནི། དབུ་མ་པས་ཆོས་ཉིད་ཀྱི་ངོ་བོར་འདོད་པའི་སྒོམ་་་་་་་ལམ་གྱི་དངོས་པོ་ཆོས་ཅན། ཁྱོད་ཀྱིས་སྤང་བྱ་ཉམས་པ་དང་། གཉེན་པོ་འཕེལ་བའི་བྱ་བ་བྱེད་པ་མི་རུང་བར་ཐལ། ཁྱོད་ཡང་དག་པར་ན་དེ་ཉིད་དང་གཞན་ཉིད་དང་གཉིས་ཀ་དང་གཉིས་ཀ་མིན་པར་བརྗོད་དུ་མེད་་པའི་ཕྱིར་ཏེ། དོན་དམ་པར་ངོ་བོ་ཉིད་མེད་པས་སོ། །སྔ་མ་ལ་ཁྱབ་པ་ཡོད་དེ། ཡང་དག་པར་བརྗོད་དུ་མེད་པ་ལ་སྒོམ་པ་ཕུལ་དུ་ཕྱིན་པ་བྱར་མེད་པའི་ཕྱིར། དེ་བས་ན་སྒོམ་ལམ་གྱིས་སྤང་བྱ་མི་མཐུན་ཕྱོགས་ཀྱི་་་་ངོ་བོ་ནི་ཅི་ཞིག་ཉམས་ཤིང་། གཉེན་པོ་རྣམ་པར་བྱང་བ་ནི་ཅི་ཞིག་ཐོབ་སྟེ། སྤང་གཉེན་ལ་བོར་ཐོབ་ཅུང་ཟད་ཀྱང་མི་བྱེད་པས་དེ་སྤང་བྱའི་གཉེན་པོར་སྒོམ་པར་མི་བྱ་བ་ཁོ་ནའོ་ཞེ་ན། ལན་ནི། འཕགས་པ་ལྟར་་་་་

༄། །ན་།་བཀུཉེ་ཪྻཱ་ཏུ་མ་ཁྱབ་སྟེ། རྫོགསེ་པའ་ང་ཆུབ་ང་དག་པརེ་བརྗོད་དུ་མེད་ཡོ་ད། ཀུསྟོ་བ་ཏུ་གས་བྱའི་དོན་སྒྲུ་་རྦེ་ས་བྱརཔོནས། ཐེགས༠ཞེབོན་ང་པོ་—་་་་་བརྗོད་དུ་མེད་ཀྱང་། ཀུན་རྫོབ་ཏུ་འདོད་པའི་དོན་སྤང་བྱ་ཉམས་པ་དང་གཉེན་པོ་འཕེལ་བ་སྒྲུབ་པར་བྱེད་པའི་ཕྱིར། དཔེ་རྫོགས་པའི་བྱང་ཆུབ་ཇི་ལྟ་བུ་ཞེ་ན། རྫོགས་པའི་བྱང་ཆུབ་ནི་ཆོས་ཐམས་ཅད་ཀྱི་དེ་བཞིན་་་་་་ཉིད་ཇི་ལྟ་བ་བཞིན་དུ་མངོན་དུ་གྱུར་པའི་མཚན་ཉིད་ཅན་ཡིན་ལ། དེ་བཞིན་དུ་ཐེག་ཆེན་གྱི་སྒོམ་ལམ་དེ་ཡང་ཆོས་ཐམས་ཅད་ཀྱི་དེ་བཞིན་ཉིད་མངོན་སུམ་དུ་རྟོགས་ནས་སྒོམ་པ་དེའི་མཚན་ཉིད་ཅན་དུ་སངས་རྒྱས་ཀྱི་་་་་་་མཆོག་གི་སྤྲུལ་པའི་སྐུས་བཞེད་པས་སོ། །དོན་དམ་པར་ཉམས་འཕེལ་མི་བྱེད་དོ། །སློབ་དཔོན་ལྟར་ན། དེ་ལྟ་བུའི་རྩོད་པ་དེ་ནི་ཡང་དག་པ་མ་ཡིན་ཏེ། སྣང་སྟོང་འགལ་བར་འཛིན་པའི་རྩོད་པ་ཡིན་པས་བདེན་་་་་གཉིས་ཀྱི་སྒོ་ནས་ལན་དོན་མཐུན་ཐེབས་པའི་ཕྱིར། ལན་འདེབས་ལུགས་འདི་ལྟར། ཀུན་རྫོབ་ཏུ་ཁྱབ་པ་མ་གྲུབ་སྟེ། ཇི་ལྟར་ཏེ་དཔེར་ན། བྱང་ཆུབ་སྟེ་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཆོས་སྐུ་དང་།སོགས་པ་ལོངས་སྐུ་དང་སྤྲུལ་སྐུའི་རང་བཞིན་གྱི་སངས་རྒྱས་ནི་ཡང་དག་པར་ན་ཁྱད་པར་དུ་བྱར་མེད་པའི་དེ་བཞིན་ཉིད་ཀྱི་མཚན་ཉིད་ཡིན་ཡང་ཀུན་རྫོབ་ཏུ་དེའི་བདག་རྐྱེན་ཙམ་གྱིས་གདུལ་བྱའི་སྐྱེ་བོ་རྣམས་ཀྱི་བསོད་་་་་་་

ནམས་དང་ཡེ་ཤེས་ཀྱི་ཚོགས་ཆེ་ཆུང་གི་རྗེས་སུ་མཐུན་པར་དོན་ཁྱད་པར་ཅན་གཟུགས་སྐུའི་སྣང་བ་བསྐྱེད་པའི་སྒོ་ནས། གདུལ་བྱ་རྣམས་ཀྱི་མངོན་པར་འདོད་པའི་དོན་མངོན་མཐོ་དང་བྱང་ཆུབ་གསུམ་ཇི་ལྟར་འོས་པ་་་་་ཚོ་བཞིན་དུ་སྒྲུབ་པར་བྱེད་པ་དེ་བཞིན་དུ། ཆོས་ཉིད་མངོན་སུམ་དུ་མཐོང་ཟིན་བསྒོམས་པས་སློ་བུར་གྱི་དྲི་མ་ཅི་རིགས་པ་དང་བྲལ་བའི་སྒོ་ནས་ཆོས་ཉིད་མངོན་སུམ་དུ་རྟོགས་པའི་ཐེག་ཆེན་གྱི་སྒོམ་ལམ་འདི་ཡང་། ཡང་་་་དག་པར་ན་དེ་བཞིན་ཉིད་ཀྱི་མཚན་ཉིད་ཡིན་ཡང་ཀུན་རྫོབ་ཏུ་མངོན་པར་འདོད་པའི་དོན་སྦང་བྱ་ཉམས་པ་དང་གཉེན་པོ་འཕེལ་བའི་བྱ་བ་སྒྲུབ་པར་བྱེད་པའི་ཕྱིར་རོ། །ངག་དོན་ནི། ཐེག་ཆེན་གྱི་སྒོམ་ལམ་འདི་ཆོས་་་་་་ཅན་།་ ཡང་དག་པར་བརྗོད་དུ་མེད་ན་ཀུན་རྫོབ་ཏུ་སྤང་བ་ཉམས་པ་དང་གཉེན་པོ་འཕེལ་བའི་བྱ་བ་མི་བྱེད་མི་དགོས་ཏེ། སྐུ་གསུམ་གྱི་རང་བཞིན་སངས་རྒྱས་དེ་ཡང་དག་པར་ན་དེ་བཞིན་ཉིད་ཡིན་ཡང་ཀུན་རྫོབ་ཏུ་་་་་་་གདུལ་བྱའི་དོན་བྱེད་པ་དེ་བཞིན་དུ། ཁྱོད་ཡང་དག་པར་ན་དེ་བཞིན་ཉིད་ཡིན་ཡང་ཀུན་རྫོབ་ཏུ་རང་གི་སྤང་བྱ་ཉམས་པ་དང་གཉེན་པོ་འཕེལ་བའི་བྱ་བ་བྱེད་པའི་ཕྱིར། དོན་དམ་དུ་འདོད་དེ། ཆོས་ཅན། དོན་དམ་པར་སྦང་བྱ་ཉམས་པ་དང་གཉེན་པོ་འཕེལ་བའི་བྱ་བ་མི་བྱེད་དེ། དོན་དམ་པར་སྤང་བྱ་ཉམས་པ་དང་གཉེན་པོ་འཕེལ་བ་དགག་པའི་ཚུལ་དུ་སངས་རྒྱས་ཀྱི་མཆོག་གི་སྤྲུལ་པའི་སྐུས་བཞེད་པས་སོ། །ཤེས་བྱ་ཆོས་ཅན།

༄༠། །དོན་དམ་པར་བརྗོད་དུ་མེད་ཀྱང་ཀུན་རྫོབ་ཏུ་ཉམས་འཕེལ་བྱེད་པ་ལ་ཉེས་པ་མེད་དེ། དོན་དམ་པར་རྣམ་པར་དཔྱོད་པ་དེའི་ཚེ་ཅི་ལ་ཡང་སྦྱོར་བ་མེད་པའི་ཚུལ་གྱིས་སྒོམ་པའི་རྣལ་འབྱོར་ཉིད་ཀུན་རྫོབ་ཏུ་་་་་སྦྱོར་བ་ཡིན་པའི་ཕྱིར། དྲུག་པ་ལ་རྩོད་པ་ནི། དོན་དམ་པར་བརྗོད་དུ་མེད་ཀྱང་ཀུན་རྫོབ་ཏུ་ཉམས་འཕེལ་བྱེད་པ་མི་འགལ་བ་དེ་ལྟ་ཡིན་ན་ཡང་ཐེག་ཆེན་སྒོམ་ལམ་གྱིས་ཀུན་རྫོབ་ཏུ་ཡང་རྫོགས་པའི་བྱང་ཆུབ་སྐྱེད་པའི་་དོན་བྱེད་པར་མི་རུང་ངོ་སྙམ་པའི་དོགས་པ་བསུ་བར་བྱ་བའི་ཕྱིར་དུ་བར་སྐབས་ཀྱི་ཚིགས་བཅད་ཕྱེད་གསུངས་པ་འཆད་དེ། ཇི་ལྟར་ན། དོན་ཁྱད་པར་ཅན་རྫོགས་པའི་བྱང་ཆུབ་ལ་དམིགས་པའི་བྱང་སེམས་ཀྱི་སེམས་་་་བསྐྱེད་ཆོས་ཅན། ཁྱོད་ཀྱི་སྒོ་ནས་རྫོགས་པའི་བྱང་ཆུབ་སྐྱེད་པའི་དོན་བྱེད་པ་མིན་པར་ཐལ། ཁྱོད་སྔ་ཕྱི་རེ་རེ་ཁོ་ནས་རྫོགས་པའི་བྱང་ཆུབ་སྐྱེད་པ་རིགས་པ་མ་ཡིན། ཀྱང་གིས་བསྡུས་པ་ཁྱོད་རིགས་མཐུན་མང་པོ་་་་་་་གཅིག་ཅར་འབྱུང་བས་ཀྱང་མ་ཡིན། ཁྱོད་སྔ་ཕྱི་རིམ་གྱིས་འབྱུང་བ་མང་པོ་རྣམས་ལྷན་ཅིག་ཚོགས་པས་ཀྱང་བྱང་ཆུབ་སྐྱེད་པ་མ་ཡིན་པའི་ཕྱིར། ཆོས་ཅན། ཁྱོད་སྐད་ཅིག་སྔ་ཕྱི་རེ་རེ་ཁོ་ནས་རྫོགས་པའི་བྱང་ཆུབ་སྐྱེད་པ་རིགས་པ་མ་ཡིན་ཏེ། ཁྱོད་སྐད་ཅིག་སྔ་ཕྱིར་གྱུར་པ་རེ་རེ་ལ་སངས་རྒྱས་ཀྱི་བྱང་ཆུབ་སྒྲུབ་བྱེད་རྣམ་མཁྱེན་ལ་སོགས་པའི་ཐབས་མཐའ་དག་མ་ཚང་བའི་ཕྱིར། ཆོས་ཅན། འདོད་པའི་དོན་བྱང་ཆུབ་སྒྲུབ་བྱེད་ཁྱོད་་་་་་

རིགས་མཐུན་མང་པོ་ཅིག་ཅར་འབྱུང་བས་ཀྱང་རྫོགས་པའི་བྱང་ཆུབ་སྐྱེད་པ་མ་ཡིན་ཏེ། དེ་མི་སྲིད་པའི་ཕྱིར་ཏེ། མདོ་སྡེ་རྒྱན་གྱི་འགྲེལ་པ་ལས་སེམས་ཅན་རྣམས་ནི་རྣམ་པར་ཤེས་པའི་རྒྱུད་རེ་རེ་བའོ་ཞེས་འབྱུང་བས་་་་་སོ་།་ །ཆོས་ཅན། བླ་མེད་བྱང་ཆུབ་སྒྲུབ་བྱེད་དྲན་པ་ཉེར་གཞག་ནས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་འཐོབ་པར་འགྱུར་བའི་ཁྱོད་ཀྱི་སྐད་ཅིག་སྔ་ཕྱི་རིམ་གྱིས་འབྱུང་བ་མང་པོ་རྣམས་ལྷན་ཅིག་ཚོགས་་་་པས་ཀྱང་རྫོགས་པའི་བྱང་ཆུབ་སྐྱེད་པ་མ་ཡིན་ཏེ། དེ་རྣམས་ཕན་ཚུན་ལྷན་ཅིག་ཚོགས་པ་མེད་པའི་ཕྱིར་ཏེ། ཁྱོད་ཀྱི་སྐད་ཅིག་ཕྱི་མ་དེ་བྱུང་མ་ཐག་ཏུ་ཁྱོད་ཀྱི་སྔ་མ་དེ་སྐད་ཅིག་ཕྱི་མ་ལ་རྗེས་སུ་འགྲོ་བ་མེད་པ་ཉིད་དུ་་་་་་་འཇིག་པས་སོ་ཞེ་ན། ལ།་ནི། རྩོད་པ་དེ་ནི་ཡང་དག་པ་མ་ཡིན་པས་འཇིག་རྟེན་ལ་སྒྲོགས་པ་དཔེའི་སྒོ་ནས་ལན་འདེབས་པ་ནི། རྩ་བའི་ཐལ་བ་ལ་ཁྱབ་པ་མེད་དེ། སྡོང་བུ་སྣུམ་ལྡན་སྲེག་པའི་མར་མེའི་སྐད་ཅིག་་སྔ་ཕྱི་རེ་རེ་ཁོ་ནས་སྡོང་བུ་སྣུམ་ལྡན་རྫོགས་པར་མི་སྲེག །དེའི་སྐད་ཅིག་སྔ་ཕྱི་རིམ་གྱིས་འབྱུང་བ་མང་པོ་རྣམས་ལྷན་ཅིག་ཚོགས་པས་སྡོང་བུ་སྣུམ་ལྡན་རྫོགས་པར་མི་སྲེག་ཀྱང་། མར་མེའི་སྐད་ཅིག་སྔ་ཕྱི་ཕན་ཚུན་ལྟོས་་ནས་སྡོང་བུ་སྣུམ་ལྡན་རྫོགས་པར་སྲེག་པ་དཔེ་དེ་བཞིན་དུ། ཐེག་ཆེན་གྱི་སྒོམ་ལམ་གྱི་སྐད་ཅིག་སྔ་ཕྱི་རེ་རེ་དང་རིགས་མཐུན་མང་པོ་ཅིག་ཅར་འབྱུང་བས་དང་། སྐད་ཅིག་རིམ་གྱིས་འབྱུང་བ་མང་པོ་ལྷན་ཅིག་ཚོགས་་་་་་་

༄༧། །པས་རྫོགས་པའི་བྱང་ཆུབ་མི་སྐྱེད་ཀྱང་དེའི་སྐད་ཅིག་སྔ་ཕྱི་ཕན་ཚུན་ལྟོས་ནས་རྫོགས་པའི་བྱང་ཆུབ་སྐྱེད་པའི་ཕྱིར་རོ། །དེ་བཞིན་དུ་སྡོང་བུ་སྣུམ་ལྡན་བསྲེག་པའི་མར་མེའི་དཔེའི་ཚུལ་གྱིས་ནི་ཟབ་མོའི་ཆོས་་་ཉིད་བརྒྱད་པོ་ཐམས་ཅད་ཀྱང་ཁོང་དུ་ཆུད་པར་བྱའོ། །ངག་དོན། ཐེག་ཆེན་གྱི་སྒོམ་ལམ་ཆོས་ཅན། ཁྱོད་ཀྱི་སྐད་ཅིག་སྔ་ཕྱི་རེ་རེ་ཁོ་ནས་རྫོགས་པའི་བྱང་ཆུབ་མི་སྐྱེད་ན་ཁྱོད་ཀྱིས་རྫོགས་པའི་བྱང་ཆུབ་མི་སྐྱེད་མི་་་་་་་དགོས་ཏེ། ཁྱོད་ཀྱི་སྐད་ཅིག་སྔ་ཕྱི་ཕན་ཚུན་ལྟོས་ནས་རྫོགས་པའི་བྱང་ཆུབ་བསྐྱེད་པའི་ཕྱིར། དཔེར་ན་སྡོང་བུ་སྣུམ་ལྡན་སྲེག་པའི་མར་མེའི་སྐད་ཅིག་སྔ་ཕྱི་རེ་རེས་སྡོང་བུ་སྣུམ་ལྡན་རྫོགས་པར་མི་སྲེག་ཀྱང་དེའི་སྐད་་་་་་་ཅིག་སྔ་ཕྱི་ཕན་ཚུན་ལྟོས་ནས་དེ་རྫོགས་པར་སྲེག་པ་བཞིན་ནོ། །སྐབས་འདིར་སྨོས་པའི་མར་མེའི་དཔེ་ཆོས་ཅན། དགོས་པ་ཡོད་དེ། ཁྱོད་ཀྱི་ཚུལ་གྱིས་ཟབ་མོའི་ཆོས་ཉིད་བརྒྱད་ཀ་ཁོང་དུ་ཆུད་པའི་ཕྱིར། དེ་་་་་་་རྣམསཚིག་དོན་གྱི་སྒོ་ནསའབྱེད་པ་ལ། དཔེ་བཤད་པ་དང་། དཔེ་དོན་སྦྱར་བ་དང་། དཔེ་ལ་བརྟེན་ནས་དོན་གཡིན་ཡང་ཁོང་དུ་ཆུད་པར་བསྟན་པ་དང་གསུམ། དང་པོ་ལ། ལྟོསམེད་དུ་མི་སྲེག་ལྟོསནས་སྲེག །དཔེ་སྨོས་པའི་དགོས་པ་དང་གསུམ། དང་པོ་ནི། ཇི་ལྟར་ཏེ། དཔེར་ན་ཤིང་བུའི་མེ་ལྕེ་དང་སྙིང་པོ་སྡོང་བུ་སྣུམ་ལྡན་ཕྲད་ཙམ་གྱི་མར་མེའི་སྐད་ཅིག་དང་པོ་ཆོས་ཅན། ཁྱོད་ཀྱིས་མར་མེའི་སྐད་ཅིག་གཉིས་པ་ལ་མ་་

ལྟོས་པར་རྒྱུའི་མཚན་ཉིད་སྡོང་བུ་སྣུམ་ལྡན་རྫོགས་པར་སྲེག་པ་དང་། འབྲས་བུའི་མཚན་ཉིད་བསྲེག་བྱ་སྡོང་བུ་སྣུམ་ལྡན་རྫོགས་པར་ཚིག་པའི་ནུས་པ་མེད་དེ། ཁྱོད་རང་གི་རྒྱུས་སྡོང་བུ་སྣུམ་ལྡན་རྫོགས་པར་སྲེག་ནུས་་་་ཀྱི་ནུས་པ་ཁྱད་པར་ཅན་དུ་མ་བྱས་པའི་ཕྱིར་ཏེ། ཁྱོད་རང་གི་རྒྱུས་ཕན་ཚུན་གྱི་སྒོ་ནས་ཤིང་བུའི་མེ་ལྕེ་དང་སྡོང་བུ་གཉིས་དུས་མཉམ་དུ་ཕྲད་ཙམ་དུ་བསྐྱེད་པ་དེ་ཡིན་པས་སོ། །དེ་བཞིན་དུ་ཤིང་བུའི་མེ་ལྕེ་དང་སྡོང་བུ་་་་་་་གཉིས་ཕྲད་པ་ལས་སྡོང་བུ་སྲེག་པ་ལ་སྔ་མ་བས་ནུས་པ་ཁྱད་པར་ཅན་དུ་སྐྱེས་པའི་མར་མེའི་སྐད་ཅིག་གཉིས་པ་ཆོས་ཅན། ཁྱོད་ཀྱིས་མར་མེའི་སྐད་ཅིག་དང་པོ་ལ་མ་ལྟོས་པར་སྔ་མ་བཞིན་དུ་སྲེག་པར་བྱེད་པ་དང་བསྲེག་་་པར་བྱ་བ་མེད་དེ། ཁྱོད་མར་མེའི་སྐད་ཅིག་དང་པོ་ལ་ལྟོས་པ་མེད་པར་དོན་དམ་དུ་མ་ཟད་ཀུན་རྫོབ་ཏུ་ཡང་འབྱུང་བ་མེད་པའི་ཕྱིར་ཏེ། ཁྱོད་མར་མེའི་སྐད་ཅིག་དང་པོ་ལ་ལྟོས་པ་མེད་པ་ན། ཁྱོད་ཡོད་ན་རྟག་ཏུ་ཡོད་་མེད་ན་རྟག་ཏུ་མེད་པར་ཐལ་བའི་སྐྱོན་ཡོད་པས་སོ། །གཉིས་པ་ནི། མར་མེའི་སྐད་ཅིག་སྔ་ཕྱི་རེ་རེས་ལྟོས་མེད་དུ་སྡོང་བུ་མི་སྲེག་ཀྱང་སྲེག་པར་བྱེད་པ་དང་བསྲེག་པར་བྱ་བ་ཡོད་དོ། །གང་གི་ཚེ་ན། མར་མེའི་་་་་་་སྐད་ཅིག་གཉིས་པ་སོགས་སྐྱེས་པ་དེའི་ཚེ་ཡོད་པས་སྡོང་བུ་སྣུམ་ལྡན་སྲེད་པར་བྱེད་དོ། །གང་གིས་ན། རང་རྒྱུ་མར་མེའི་སྐད་ཅིག་དང་པོས་སྡོང་བུ་སྲེག་པ་ལ་ནུས་པ་མཐུ་ཕུལ་དུ་ཕྱིན་པ་དང་ལྡན་པར་བྱས་པའི་ཁྱད་པར་

༄༅། །ཅན་མར་མེའི་སྐད་ཅིག་མ་གཉིས་པ་དང་གསུམ་པ་ལ་སོགས་པས་སྲེག་གོ །གང་ལ་ལྟོས་ནས་ན། ཤིང་བུའི་མེ་ལྕེ་དང་སྡོང་བུ་གཉིས་ཀ་ཕྲད་ཅིང་ཚོགས་པས་སྐྱེད་པའི་ཁྱད་པར་ཅན་མར་མེའི་སྐད་ཅིག་་་་་དང་པོ་ལ་ལྟོས་ནས་སོ། །དེའི་རྒྱུ་མཚན་དེ་ལྟར་རིགས་པ་བཞིའི་སྟོབས་ཀྱིས་གྲུབ་པའི་ཕྱིར་རོ། །རིགས་པ་བཞི་པོ་གང་ཞེ་ན། ལྟོས་པའི་རིགས་པ་ནི། རང་རྒྱུ་མར་མེའི་སྐད་ཅིག་དང་པོས་སྡོང་བུ་སྲེག་པ་ལ་ནུས་་་་པ་མཐུ་ཅན་དུ་བྱས་པའི་མར་མེའི་སྐད་ཅིག་གཉིས་པ་སོགས་ཆོས་ཅན། རང་རྒྱུ་མར་མེའི་སྐད་ཅིག་དང་པོ་ལ་ལྟོས་ནས་རང་གི་བསྲེག་བྱ་སྡོང་བུ་སྣུམ་ལྡན་སྲེག་པར་བྱེད་དེ། གང་གི་ཕྱིར་ན། ཁྱོད་ཀྱིས་དེ་སྲེག་པ་གང་ཞིག ་།་ཁྱོད་ཀྱིས་དེ་ལ་མ་ལྟོས་པར་དེ་མི་སྲེག་པའི་ཕྱིར། ཆོས་ཉིད་ཀྱི་རིགས་པ་ནི། ཆོས་ཅན། ཆོས་འདྲ། ཁྱོད་ཀྱིས་དེ་ལ་ལྟོས་ནས་དེ་སྲེག་པ་དེ་རྟེན་འབྲེལ་གྱི་ཆོས་ཉིད་ཡིན་པས་སོ། །བྱ་བ་བྱེད་པའི་་་་་་་རིགས་པ་ནི། ཆོས་ཅན། ཆོས་འདྲ། དེ་ཁྱོད་དེ་སྲེག་བྱེད་དུ་སྐྱེད་པ་དང་། ཁྱོད་དེ་ལས་དེ་སྲེག་བྱེད་དུ་སྐྱེས་པའི་རྒྱུ་འབྲས་ཀྱི་འབྲེལ་པ་གྲུབ་པའི་ཕྱིར། འཐད་པ་སྒྲུབ་པའི་རིགས་པ་ནི། ཆོས་ཅན། ཆོས་་་་་འདྲ་།་ ཁྱོད་ཀྱིས་དེ་ལ་ལྟོས་ནས་དེ་སྲེག་པར་རིགས་པ་སྔ་མ་གསུམ་གྱི་རྟགས་ལ་བརྟེན་པའི་ཚད་མས་གྲུབ་པའི་ཕྱིར། བདེན་གཉིས་གང་དུ་སྲེག་ཅེ་ན། ཆོས་ཅན། ཁྱོད་ཀྱིས་དེ་མ་བརྟགས་པར་གཅིག་པུར་ཉམས་་

དགའ་བ་ཉིད་དུ་གྲུབ་པའི་ཀུན་རྫོབ་ཏུ་སྲེག་པར་བྱེད་དེ། འདི་པ་ཙམ་སྟེ་སྣང་ཚོད་པའི་རང་གི་རྒྱུ་རྐྱེན་ལས་དེ་སྲེག་བྱེད་དུ་སྐྱེས་པའི་ཕྱིར། ཡང་གི་ཁོངས་ནས་ཕྱོགས་སྔ་འདོན་ཏེ། ཁ་ཅིག་ན་རེ། ཆོས་ཅན། དེ་་ལ་ལྟོས་ནས་དེ་སྲེག་པ་མིན་པར་ཐལ། ཁྱོད་སྐྱེས་པའི་ཚེ་དེ་འཇིག་རྒྱུ་དོན་གཞན་མེད་པར་རང་གི་ངང་གིས་ཞིག་པའི་ཕྱིར་ཟེར་ན། ཁྱབ་པ་མ་གྲུབ་སྟེ། ཆོས་ཅན། ཁྱོད་སྐྱེས་པའི་ཚེ་དེ་འཇིག་རྒྱུ་དོན་གཞན་མེད་་་་་་པར་ཞིག་ན། ཁྱོད་ཀྱིས་དེ་ལ་ལྟོས་ནས་དེ་སྲེག་པ་མི་འགལ་ཏེ། ཁྱོད་སྐྱེས་པའི་ཚེ་རང་རྒྱུ་མར་མེའི་སྐད་ཅིག་དང་པོ་དེ་འཇིག་རྒྱུ་དོན་གཞན་མེད་པར་རང་གི་ངང་གིས་ཞིག་ཀྱང་རྒྱུ་སྲེག་བྱེད་ཁྱོད་སྐྱེས་པ་དང་འབྲས་བུ་་་་་བསྲེག་བྱ་སྡོང་བུ་སྣུམ་ལྡན་འཇིག་པ་སྟེ་ཚིག་པ་སྲང་མདའི་མཐོ་དམན་དང་འདྲ་བར་དུས་མཉམ་དུ་དམིགས་པས་སོ། །འདི་ནི་ཁོ་བོའི་ལེགས་བཤད་དོ། །རིན་ཆེན་གསེར་བས་ཤིན་ཏུ་དཀོན། གསུམ་པ་ནི། མར་་་མེའི་སྐད་ཅིག་སྔ་ཕྱི་གཉིས་ཀྱིས་ལྟོས་མེད་དུ་མི་སྲེག་སྟེ་ལྟོས་ནས་སྲེག་པ་དེ་བས་ན་མར་མེའི་སྐད་ཅིག་དང་པོ་དང་གཉིས་པ་གཉིས་ཕན་ཚུན་མ་ལྟོས་པར་སྙིང་པོ་མ་བསྲེགས་ཤིང་། ལྟོས་ནས་སྲེག་པའི་མར་མེའི་དཔེའི་་་་་་་ཚུལ་ཆོས་ཅན། དགོས་པ་ཡོད་དེ། ཁྱོད་ཀྱིས་ཐེག་ཆེན་སྒོམ་ལམ་གྱི་སྐད་ཅིག་སྔ་ཕྱིར་གྱུར་པ་གཉིས་ཡུལ་རྫོགས་པའི་བྱང་ཆུབ་གཅིག་སྐྱེད་པ་ལ་ཉེ་བར་སྦྱོར་བ་དེ་ཤེས་པར་བྱེད་པ་ལྷུར་ལེན་པས་སོ། །གཉིས་པ་ནི།

༄ཚོ། །སྡོང་བུ་སྲེག་པ་ལ་ནུས་པ་ཚད་ཡོད་དུ་སྣང་བའི་མར་མེའི་སྐད་ཅིག་སྔ་མ་བཞིན་དུ་རྫོགས་པའི་བྱང་ཆུབ་སྒྲུབ་པ་ལ་ནུས་པ་ཚད་ཡོད་པ་ཞིག་སྣང་བའི་ཐེག་ཆེན་གྱི་སྒོམ་ལམ་སྐད་ཅིག་སྔ་མ་ལ་བརྟེན་ནས་སྡོང་བུ་་སྲེག་པ་ལ་སྔ་མ་ལས་ནུས་པ་ལྷག་པའི་མར་མེའི་སྐད་ཅིག་ཕྱི་མ་བཞིན་དུ། སྔ་མ་དེ་ལ་སྣང་བའི་དོན་གྱིས་དབེན་པ་སྔ་མ་བས་རྫོགས་པའི་བྱང་ཆུབ་སྐྱེད་པའི་ནུས་པ་ལྷག་པ་ཁྱད་པར་དུ་འཕགས་པའི་དོན་རྫོགས་པའི་བྱང་་་ཆུབ་སྣང་བའི་ཐེག་ཆེན་གྱི་སྒོམ་ལམ་གྱི་སྐད་ཅིག་ཕྱི་མ་སྐྱེ་བས། ཐེག་ཆེན་སྒོམ་ལམ་ལ་བརྟེན་ནས་རྫོགས་པའི་བྱང་ཆུབ་ཐོབ་པར་རིགས་པ་ཡིན་ནོ། །ལ་ནི་ཕྱི་མ་དང་སྦྲེལ་ཚིག་གོ །ངག་དོན། ཐེག་ཆེན་གྱི་སྒོམ་་་་ལམ་ཆོས་ཅན། ཁྱོད་ལ་བརྟེན་ནས་རྫོགས་པའི་བྱང་ཆུབ་འཐོབ་པར་རིགས་ཏེ། རྫོགས་པའི་བྱང་ཆུབ་སྒྲུབ་པའི་ཁྱོད་ཀྱི་སྐད་ཅིག་སྔ་མ་ལ་བརྟེན་ནས་དེ་བས་རྫོགས་པའི་བྱང་ཆུབ་སྐྱེད་པའི་ནུས་པ་ལྷག་པའི་ཁྱོད་ཀྱི་སྐད་ཅིག་ཕྱི་མ་སྐྱེ་བས་སོ། །ཤེས་བྱ་ཆོས་ཅན། རྫོགས་པའི་བྱང་ཆུབ་སྒྲུབ་པའི་ཐེག་ཆེན་སྒོམ་ལམ་གྱི་སྐད་ཅིག་སྔ་མ་ལ་བརྟེན་ནས་དེ་བས་རྫོགས་པའི་བྱང་ཆུབ་སྐྱེད་པའི་ནུས་པ་ལྷག་པའི་ཐེག་ཆེན་གྱི་སྒོམ་ལམ་སྐད་ཅིག་་་་ཕྱི་མ་སྐྱེ་བ་ཡིན་ཏེ། མར་མེའི་སྐད་ཅིག་དང་པོ་དང་གཉིས་པ་གཉིས་ཕན་ཚུན་མ་ལྟོས་པར་སྙིང་པོ་མ་བསྲེགས་ཤིང་ལྟོས་ནས་སྲེག་པའི་མར་མེའི་དཔེའི་ཚུལ་གྱིས་ཐེག་ཆེན་གྱི་སྒོམ་ལམ་གྱི་སྐད་ཅིག་སྔ་ཕྱིར་གྱུར་པ་གཉིས་་་

ཡུལ་རྫོགས་པའི་བྱང་ཆུབ་གཅིག་སྐྱེད་པ་ལ་ཉེ་བར་སྦྱོར་བ་དེ་ཤེས་པར་བྱེད་པ་ལྷུར་ལེན་པས་སོ། །གསུམ་པ་ནི། གོང་དུ་ཇི་སྐད་སྨོས་པའི་མར་མེའི་དཔེ་ཁོ་ནས་སྐྱེ་བ་ཟབ་པ་ཁོང་དུ་ཆུད་པར་མ་ཟད་ཟབ་མོའི་ཆོས་ཉིད་བརྒྱད་པོ་ཐམས་ཅད་ཀྱང་ཁོང་དུ་ཆུད་པར་བྱའོ། །རྔོག་དོན་རྩ་བ་བཞིན་ནོ། །བདུན་པ་ནི། སྐྱེ་བ་དང་ནི་འགག་པ་དང་། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། སྐྱེ་བ་དང་ནི་་་་་་འགག་པ་དང་། །ཞེས་སོགས་ཀྱི་ཚིགས་བཅད་གཅིག་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་ཟབ་མོ་བརྒྱད་ཡུལ་གང་ལ་ཡོད་པ་ཡིན་སྙམ་པ་དོགས་པ་སེལ་བའི་ཕྱིར། ཆོས་ཅན། ཁྱོད་ཀྱིས་ཟབ་མོ་་་་བརྒྱད་ཡུལ་གང་ལ་ཡོད་པ་དང་བཅས་པ་བསྟན་པ་ལ་དགོས་པ་ཡོད་དེ། སྒོམ་ལམ་ལ་གནས་པའི་བྱང་སེམས་དབང་རྟུལ་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་མཚན་ཉིད་བརྗོད་པའི་ཕྱིར་དུ་ཁྱོད་ཀྱིས་དེ་བསྟན་པ་་་་་ཡིན་པའི་ཕྱིར། ཚིག་དོན་འབྱེད་པ་ནི། ས་བརྒྱད་པ་ལ་གནས་པའི་བྱང་སེམས་དབང་རྟུལ་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། དེའི་རྟགས་ཟབ་མོ་བརྒྱད་མངོན་སུམ་དུ་རྟོགས་པའི་རྗེས་་་ཐོབ་ཀྱི་སྤྱོད་པ་ཁྱད་པར་ཅན་ཐོབ་པའི་སེམས་དཔའ་ཡིན་པའི་ཕྱིར། ཟབ་མོ་བརྒྱད་ནི་གང་། ཡུལ་གང་ལ་ཡོད་པ་ཡིན་ཞེ་ན། ཐེག་ཆེན་སྒོམ་ལམ་གྱི་སྐད་ཅིག་སྔ་ཕྱི་རེ་རེས་ཀྱང་རྫོགས་པའི་བྱང་ཆུབ་སྐྱེད་པ་མ་ཡིན།

༄༅། །ངོ་བོ་ཉིད་མེད་པས་ཀྱང་མ་ཡིན་ཀྱང་ཀུན་རྫོབ་ཏུ་དེ་བསྒོམས་པས་རྫོགས་པའི་བྱང་ཆུབ་སྐྱེད་པ་ནི་ཆོས་ཅན། རྟེན་ཅིང་འབྲེལ་བར་འབྱུང་བ་སྐྱེ་བ་ཟབ་པ་ཡིན་ཏེ། མཐར་འཛིན་ཅན་གྱི་བློ་ངོར་འགལ་་་་་་་འགལ་འདྲ་ལ་མི་འགལ་བའི་སྐྱེ་བའི་ཚུལ་ཡིན་པའི་ཕྱིར། དངོས་པོ་ཐམས་ཅད་རང་བཞིན་གྱིས་ངོ་བོ་ཉིད་མེད་པས་དོན་དམ་པར་མི་འགག་ཀྱང་ཀུན་རྫོབ་ཏུ་རང་རྒྱུ་ལས་བྱུང་བ་ཉིད་ནས་འགག་པ་ནི་མཐར་འཛིན་ཅན་གྱི་་་བློ་ངོར་འགག་པ་ཟབ་པ་ཡིན་ཏེ། དེའི་བློ་ངོར་འགལ་འགལ་འདྲ་ལ་མི་འགལ་བའི་འགག་པའི་ཚུལ་ཡིན་པའི་ཕྱིར། གཞན་དོན་དུ་ལམ་སྒོམ་པའི་གནས་སྐབས་ཐམས་ཅད་དུ་དེ་བཞིན་ཉིད་ལ་གོམས་པར་བྱེད་ཀྱང་་་་་་་རྫོགས་སྨིན་མ་སྦྱངས་པར་དེ་མངོན་སུམ་དུ་མི་བྱེད་པར་ཉམས་སུ་ལེན་པ་ནི་དེའི་བློ་ངོར་དེ་བཞིན་ཉིད་ཟབ་པ་ཡིན་ཏེ། དེའི་བློ་ངོར་འགལ་འགལ་འདྲ་ལ་མི་འགལ་བའི་དེ་བཞིན་ཉིད་ཀྱི་ཉམས་ལེན་གྱི་ཚུལ་ཡིན་པའི་ཕྱིར།འགྲེལ་ཆེན་ལས། ཆོས་ཅན། གཟུགས་སོགས་རྟོགས་ཀྱང་དེ་དང་ཐ་མི་དད་པའི་དེ་བཞིན་ཉིད་མངོན་སུམ་དུ་བྱ་མི་ནུས་པའི་ཕྱིར། དེ་བཞིན་ཉིད་ཟབ་པ་ཡིན་ནོ་ཞེས་གསུངས། དེ་བཞིན་ཉིད་ཀྱི་རང་བཞིན་ཅིར་་་་་ཡང་མི་རྟོག་པའི་ཚུལ་གྱིས་ཆོས་ཐམས་ཅད་ལ་ལྟ་ཞིང་། སྦྱིན་སོགས་དུ་མ་སྔོན་གྱི་དེ་བཞིན་གཤེགས་པ་དང་རྗེས་སུ་མཐུན་པར་སྒྲུབ་པ་ནི་དེའི་བློ་ངོར་ཤེས་བྱ་ཟབ་པ་ཡིན་ཏེ། རྟགས་རིགས་འགྲེ། དེ་བཞིན་ཉིད་ཀྱི་་་

ངོ་བོ་ཉིད་ཀྱི་སྒོནས་ཅིར་ཡང་མཐོང་བ་མེད་པའི་ཚུལ་གྱིས་མཐོང་བ་ནི་དེའི་བློ་ངོར་ཤེས་པ་ཟབ་པ་ཡིན་ཏེ། རྟགས་རིགས་འགྲེ། ཆོས་ཉིད་ཀྱི་སྒོ་ནས་སྤྱད་བྱ་ཐམས་ཅད་ལ་ཅིར་ཡང་སྤྱོད་པ་མེད་པའི་ཚུལ་གྱིས་སྤྱོད་པ་་་་ནི་དེའི་བློ་ངོར་སྤྱོད་པ་ཟབ་པ་ཡིན་ཏེ། རྟགས་རིགས་འགྲེ། ཉམས་ལེན་གྱི་གནས་སྐབས་ཐམས་ཅད་དུ་གཟུང་འཛིན་དང་བླང་དོར་སོགས་གཉིས་སུ་མེད་པའི་ངོ་བོ་ཉིད་དུ་སྒྲུབ་པ་ནི་དེའི་བློ་ངོར་གཉིས་སུ་མེད་པ་ཟབ་པ་ཡིན་ཏེ། རྟགས་རིགས་འགྲེ། གཞན་དོན་དུ་རྒྱུ་ཚོགས་གཉིས་རྫོགས་པར་བྱེད་ཀྱང་རྫོགས་སྨིན་མ་སྦྱངས་པར་དེའི་འབྲས་བུ་རྫོགས་པའི་སངས་རྒྱས་ཉིད་འཐོབ་པར་མི་བྱེད་པ་ནི་མཐར་འཛིན་ཅན་གྱི་བློ་ངོར་ནུབས་ལ་་་་མཁས་པ་ཟབ་པ་ཡིན་ཏེ། དེའི་བློ་ངོར་འགལ་འགལ་འདྲ་ལ་མི་འགལ་བའི་ཐབས་མཁས་པའི་ཚུལ་ཡིན་པའི་ཕྱིར། མདོར་ན། ས་བརྒྱད་པ་ལ་གནས་པའི་བྱང་སེམས་དབང་རྟུལ་ཆོས་ཅན། ཟབ་མོ་བརྒྱད་རྟོགས་་པ་ཡིན་ཏེ། མཐར་འཛིན་ཅན་གྱིས་བསམ་གྱིས་མི་ཁྱབ་པའི་རྣམ་པར་ཐར་པ་ཐབས་ཤེས་ཁྱད་པར་ཅན་ཐོབ་པའི་སྒོ་ནས་མཐར་འཛིན་ཅན་གྱི་བློ་ངོར་འགལ་བ་ལྟར་སྣང་བའི་དོན་རྟེན་འབྲེལ་ཟབ་མོ་མི་འགལ་བར་གྲུབ་་་་་་ཅིང་རྟོགས་པས་སོ། །གསུམ་པ་ནི། སློབ་དཔོན། ངེས་འབྱེད་ཡན་ལག་ནས་བཟུང་ནས། །ཞེས་པ་ནས། ཐབས་མཁས་པ་ལ་ཟབ་པ་ཉིད། །ཅེས་པའི་བར་གྱི་ཚིག་ལེའུར་བྱས་པའི་འགྲེལ་པ་བཤད་ཟིན་་་་་་་

༄ཚོ། །པས་སློབ་པ་ཕྱིར་མི་ལྡོག་པའི་ཚོགས་མཚན་ཉིད་དང་བཅས་པ་བཤད་ཟིན་ཏོ། །གསུམ་པ་ནི། ཆོས་རྣམས་རྨི་ལམ་འདྲ་བའི་ཕྱིར། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་་་ནི་།་ ཤེས་བྱ་ཆོས་ཅན། སློབ་པའི་དགེ་འདུན་ལས་བཤད་ནས་དེའི་རྗེས་སུ་སངས་རྒྱས་ཀྱི་ཆོས་སྐུ་འཐོབ་པའི་རྒྱུ་འཁོར་འདས་མཉམ་པ་ཉིད་ཀྱི་སྦྱོར་བ་བསྟན་པ་ལ་རྒྱུ་མཚན་ཡོད་དེ། སློབ་པའི་དགེ་འདུན་གྱི་རྟགས་་་ཐོབ་པའི་བྱང་སེམས་རྣམས་སངས་རྒྱས་ཀྱི་ཆོས་སྐུ་ཐོབ་པར་བྱ་བའི་ཕྱིར་དུ་སྲིད་ཞི་མཉམ་ཉིད་ཀྱི་སྦྱོར་བ་བསྒོམ་པ་ལ་འབད་པས་སོ། །ཚིག་དོན་འབྱེད་པ་ནི། ས་བརྒྱད་པའི་ཏིང་ངེ་འཛིན་མཚན་གཞི། སྲིད་ཞི་་་་་་་མཉམ་ཉིད་ཀྱི་སྦྱོར་བ་མཚོན། གཞན་དོན་དུ་རྣམ་མཁྱེན་ཡིད་ལ་བྱེད་པས་འཁོར་འདས་ལ་བླང་དོར་དུ་མི་རྟོགས་པར་ཡིན་ལུགས་ལ་འཁོར་འདས་དབྱེར་མེད་པར་རྟོགས་ནས་སྒོམ་པའི་སྒོམ་བྱུང་གཙོ་པོར་གྱུར་པའི་རྣལ་་་་་་འབྱོར་ཡིན་པ་མཚན་ཉིད་དོ། །ས་མཚམས་ཐེག་ཆེན་གྱི་དྲོད་ནས་ས་བཅུ་པའི་བར་ན་ཡོད། ཁྱད་པར་ཅན་དག་པ་ས་ན་ཡོད། ས་བརྒྱད་པའི་ཡེ་ཤེས་ཆོས་ཅན། སྲིད་པ་འཁོར་བ་དང་ཞི་བ་མྱང་འདས་ལ་བླང་དོར་་་དུ་མི་རྟོག་པ་ཡིན་ཏེ། འཁོར་འདས་ཀྱི་ཆོས་རྣམས་སྣང་བརྙན་ཙམ་གྱི་ངོ་བོས་རྨི་ལམ་འདྲ་བར་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། དེ་ལ་འཁོར་བ་ནི། མི་མཐུན་ཕྱོགས་ཀུན་ནས་ཉོན་མོངས་པའི་ཕྱོགས་

དང་་།་ མྱང་འདས་ནི་རྣམ་པར་བྱང་བ་གཉེན་པོའི་ཕྱོགས་སོ། །ཁོ་བོས་ནི་འདི་ལྟར་གོ་སྟེ། འཁོར་བ་ནི་ཀུན་རྫོབ་འཁྲུལ་བའི་སྣང་བ་སྣ་ཚོགས་པ་འདི་ཡིན་ལ། མྱང་འདས་ནི་དོན་དམ་པ་དེའི་རང་བཞིན་སྟོང་པ་་་་་་ཉིད་ཡིན་ཏེ། མདོ་ལས། འདི་དག་ཞབྲུལ་པའི་སྣང་བ་སྟེ། །རྨི་ལམ་ཉམས་སུ་མྱོང་བ་བཞིན། །མ་རིག་འབྲུལ་པའི་གཉིད་ཟད་ན། །འཁོར་བ་རྣམས་ནི་དམིགས་སུ་མེད། །དེ་ཡི་ཕྱིར་ན་འགའ་ཞིག་ལ། །བློ་སྐྱེ་མེད་པ་སངས་རྒྱས་ཉིད། །ཅེས་གསུངས་པའི་ཕྱིར་རོ། །ཡིན་ལུགས་ལ་སྣང་སྟོང་གཉིས་སུ་དབྱེར་མེད་པ་ནི་མཉམ་པ་ཉིད་དོ། །བརྒལ་ལན་ནི། ཤེས་བྱ་ཆོས་ཅན། ལས་མེད་པར་ཐལ་བ་ལ་སོགས་པའི་་་ཀླན་གའི་ལན་ནི་མདོ་ལས་ཇི་སྐད་བཤད་པ་བཞིན་ཁོ་ནར་ཟད་དེ། རྫོགས་པའི་སངས་རྒྱས་ཀྱིས་ཇི་ལྟ་ཇི་སྙེད་པའི་ཆོས་ཐམས་ཅད་ཇི་ལྟར་ཡིན་པ་བཞིན་མངོན་པར་རྫོགས་པར་བྱང་ཆུབ་པའི་ཕྱིར། འོ་ན་དེ་རྣམས་མདོ་ལས་ཇི་སྐད་བཤད་ཅེ་ན། ལས་མེད་པར་ཐལ་བའི་ཀླན་ཀ་ནི། དངོས་སྨྲ་བ་ཁ་ཅིག་ན་རེ། འཁོར་འདས་ཀྱི་ཆོས་རྣམས་རྨི་ལམ་དང་འདྲ་ན། གཉིད་མ་ལོག་པའི་གནས་སྐབས་ན་སྦྱོར་དངོས་རྗེས་གསུམ་ཚང་བའི་་་་ལས་ཀྱི་ངོ་བོ་དང་། དེས་འབྲས་བུ་སྐྱེད་པའི་ནུས་པ་སོག་པ་མེད་པར་ཐལ། རང་བཞིན་མེད་པའི་ཕྱིར། དཔེར་ན་རྨི་ལམ་བཞིན་ཞེ་ན། ལན་ནི་དོན་དམ་དུ་འཕེན་ན་འདོད་དེ། ཡིན་ལུགས་ལ་ཆོས་ཐམས་ཅད་་་་

༄༅། །སྤྲོས་པའི་མཐའ་ཐམས་ཅད་དང་བྲལ་བའི་ཕྱིར། ཀུན་རྫོབ་ཏུ་འཕེན་ན་མ་ཁྱབ་སྟེ། རྨི་ལམ་དུ་དགེ་སྡིག་གི་ལས་བྱས་པ་རྨིས་པ་དེ་གཉིད་སད་ནས་རྗེས་ཀྱི་ཤེས་པས་མངོན་པར་ཞེན་པའི་སྒོ་ནས་གསོས་་་་བཏབ་ན་ལས་སོག་པའི་ཕྱིར། རྨི་ལམ་དེ་ལས་སོག་པ་གཏན་མེད་ཀྱི་མཐུན་དཔེར་མ་གྲུབ་བོ། །སོགས་པ་ཧ་ཅང་ཐལ་བའི་ཀླན་ཀ་ནི། རྗེས་ཀྱི་ཤེས་པས་གསོས་བཏབ་པས་ལས་སོག་ན། དེ་བཞིན་གཤེགས་པས་ཟག་བཅས་ཀྱི་ལས་སོག་པར་ཐལ། དེ་བཞིན་གཤེགས་པས་ང་ནི་འབོར་བའི་ཕུང་པོ་ཟད་པ་ཡིན་ནོ་ཞེས་སོགས་རྗེས་ཀྱི་འདུ་ཤེས་ཀྱི་རྣམ་པར་རྟོག་པ་བསྐྱེད་པར་མཛད་པའི་ཕྱིར་ཟེར་ན། ལན་ནི། རྟགས་མ་གྲུབ་སྟེ།དེ་བཞིན་གཤེགས་པས་ང་ནི་འཁོར་བའི་ཕུང་པོ་ཟད་པ་ཡིན་ནོ་ཞེས་གསུངས་པ་དེ་དྲང་དོན་ཡིན་གྱི་ངེས་དོན་ལ་དེ་བཞིན་གཤེགས་པས་རྣམ་པར་རྟོག་པ་ཐམས་ཅད་སྤངས་པའི་ཕྱིར་ཟག་བཅས་ཀྱི་ལས་སོག་པ་མེད་དོ། །ཁྱབ་སྟེ། ཟག་བཅས་ཀྱི་ལས་སེམས་རྣམས་རང་རྒྱུ་རྣམ་རྟོག་ལས་སྟེས་པའི་ཕྱིར། ལུང་དང་འགལ་བའི་ཀླན་ཀ་ནི། རང་རྒྱུ་རྣམ་རྟོག་ལས་ཟག་བཅས་ཀྱི་ལས་སེམས་སྐྱེ་ན་བཅོམ་ལྡན་འདས་ཀྱིས་ལས་སེམས་ཐམས་་ཅད་དབེན་པར་གསུངས་པ་དང་འགལ་ལོ་ཞེ་ན། ལན་ནི། མི་འོརྒོལ་ཏེ། བཅོམ་ལྡན་འདས་ཀྱིས་དོན་དམ་ལ་དགོངས་ནས་ལས་དང་སེམས་པ་ཐམས་ཅད་དབེན་པའོ་ཞེས་གསུངས། འདིར་ཀུན་རྫོབ་རྒྱུ་མཚན་དུ་

བྱས་ནས་རང་རྒྱུ་རྣམ་རྟོག་ལས་ལས་སེམས་སྐྱེ་བར་བསྟན་པའི་ཕྱིར། སྔ་ཕྱི་འགལ་བའི་ཀླན་ཀ་ནི། རྒྱུད་ཡོངས་སུ་དག་པའི་བྱང་སེམས་ཆེན་པོས་རྨི་ལམ་དུ་ཕྱིན་དྲུག་ལ་སྤྱད་དེ་དགེ་བ་རྫོགས་པའི་བྱང་ཆུབ་ཏུ་བསྔོས་ན།བསྔོ་བ་ཡང་དག་ཡིན་ནམ་མ་ཡིན། ཡིན་ན་མངོན་ཞེན་དང་བཅས་པར་ཐལ། ལས་སོག་པའི་ཕྱིར། མ་ཡིན་ན། རྗེས་ཀྱི་ཤེས་པས་གསོས་བཏབ་ན་ལས་སོག་པར་འགལ་ལོ་ཞེ་ན། ལན་ནི། འདིར་རབ་་་་་་་འབྱོར་གྱིས་དངོས་སུ་མི་གསུངས་པའི་རྒྱུ་མཚན་ནི་ཤཱཀྱ་ཐུབ་པའི་བསྟན་པ་འདིའི་གདུལ་བྱ་ཡིན་ན་ནི་སྔར་ལས་མེད་པར་ཐལ་བའི་ཀླན་གའི་ལན་བསྟན་པས་འདིའི་ལོག་རྟོག་ཟློག་ནུས་ལ། དེས་ལོག་རྟོག་ཟློག་མ་ནུས་ན་་་ཤཱཀྱ་ཐུབ་པའི་བསྟན་པ་འདིའི་གདུལ་བྱ་མ་ཡིན་པས། ལན་བཏབ་ཀྱང་མི་འདུལ་བ་ལ་དགོངས་ནས་ལན་དངོས་སུ་མ་གསུངས་ལ། བྱམས་པ་ལ་དྲིས་ཤིག་ཅེས་བྱམས་པ་དྲི་བ་འདིའི་དཔང་པོར་སྨོས་པ་ནི་མ་འོངས་པའི་སངས་རྒྱས་བརྒྱུད་མར་འབྱུང་བས་ཤཱཀྱ་ཐུབ་པའི་བསྟན་པ་འདི་ལ། དྲི་བ་དེའི་ལན་དེ་རྫོགས་པའི་ཉེས་པ་སྤང་བའི་དོན་དུ་ཡིན་ནོ། །དེ་འདི་ལ་རྫོགས་ན་ཉེས་པ་ཅི་ཡོད་ཅེ་ན། དྲི་བ་དེའི་ལན་ཤཱཀྱ་ཐུབ་པའི་བསྟན་པ་འདི་ལ་རྫོགས་ན་མ་འོངས་པའི་སངས་རྒྱས་རྣམས་ལ་དོན་བྱ་ཡུལ་སེམས་ཅན་མེད་པས། མ་འོངས་པ་ན་སངས་རྒྱས་འབྱུང་བ་དོན་མེད་པར་ཐལ་བའི་ཉེས་པ་ཡོད་དོ། །བྱམས་པས་ཀྱང་ལན་དངོས་སུ་གསལ་པོར་མི་་ཚོ་་་་

༄༅། །གསུངས་པའི་རྒྱུ་མཚན་ནི། བྱམས་པའི་བསྟན་པ་ལ་ཡང་དྲི་བ་དེའི་ལན་རྫོགས་པའི་ཉེས་པ་སྤང་བའི་དོན་དུ་ཡིན་ཏེ། བྱམས་པ་ནི་མ་འོངས་པའི་སངས་རྒྱས་བརྒྱུད་མར་འབྱུང་བར་བཞེད་པའི་ཕྱིར་རོ། །འོན་ཀྱང་ཤུགས་ལ་འཁོར་གསུམ་མི་དམིགས་པའི་ཚུལ་གྱིས་བསྔོས་ན་བསྔོ་བ་ཡང་དག་ཡིན་ནོ་ཞེས་གསུངས་སོ། །དེ་ལྟར་ན་མངོན་ཞེན་དང་བཅས་པར་ཐལ། ལས་སོག་པའི་ཕྱིར་ལ་ཁྱབ་པ་མེད་དོ། །འོ་ན་སྔར་་་་་་་ཁྱེད་ཀྱིས་ལས་སོག་ན་མངོན་ཞེན་དང་བཅས་དགོས་པར་ཁས་བླངས་པས་གནོད་དོ་ཞེ་ན། ངེད་ཀྱིས་སྔར་གོང་དུ་ལས་སོག་ན་མངོན་ཞེན་དང་བཅས་དགོས་ཞེས་པ་དེ། རྒྱུད་ཡོངས་སུ་མ་དག་པ་སོ་སྐྱེའི་དབང་དུ་བྱས་པ་ཡིན་ལ། རྒྱུད་ཡོངས་སུ་དག་པའི་བྱང་སེམས་ཆེན་པོ་རྣམས་ནི་མངོན་པར་མ་ཞེན་པའི་སྒོ་ནས་ཚོགས་གཉིས་ཀྱི་ལས་སོག་པའི་ཕྱིར། གོང་དུ་ཁས་བླངས་པ་དང་མི་འགལ་ལོ། །སློབ་དཔོན་ལྟར་ན་གཞན་རྣམས་སྔར་་་བཞིན་ལ། ལས་མེད་པར་ཐལ་བའི་ཀླན་ཀ་དང་དེའི་ལན་ལ་ཀླན་ཀ་ནི། དངོས་སྨྲ་བ་མདོ་སྡེ་པ་ལ་སོགས་པ་ཁ་ཅིག་ན་རེ། འཁོར་འདས་ཀྱིས་བསྡུས་པའི་ཆོས་ཐམས་ཅད་རྨི་ལམ་དང་འདྲ་བར་རང་བཞིན་མེད་པ་་་་་་ཡིན་ན། རྨི་ལམ་ན་མི་དགེ་བ་བཅུ་དང་སྦྱིན་སོགས་དགེ་བ་བཅུའི་ལས་མེད་པས་གཉིད་ལོག་པའི་གནས་སྐབས་བཞིན་དུ་གཉིད་མ་ལོག་པའི་གནས་སྐབས་ན་ཡང་དགེ་སྡིག་གི་ལས་མེད་པར་ཐལ། རང་བཞིན་མེད་་་་་་་

པའི་ཕྱིར། རྨི་ལམ་བཞིན་ནོ་ཞེ་ན། རྣམས་ནི་སོགས་འབྲེལ་ལོ། །ལན་ལ། ཉན་ཐོས་པའི་འདོད་པ་དཔེར་བསྟན་ཏེ་ཁྱབ་པ་མ་གྲུབ་པར་བསྟན། ལུང་གི་དོན་བཤད་དེ་དཔེ་མ་གྲུབ་པར་བསྟན་པ་དང་གཉིས།དང་པོ་ལ། ཉན་ཐོས་པའི་འདོད་པ་དཔེར་དགོད། དཔེ་དོན་སྦྱར་ཏེ་བསྟན་པ་གཉིས། དང་པོ་ནི། ཇི་ལྟར་ཏེ་དཔེར་ན་ཕྱི་རོལ་གྱི་དོན་རྡུལ་ཕྲ་རབ་དོན་དམ་དུ་སྨྲ་བ་མདོ་སྡེ་པ་དང་། བྱེ་བྲག་ཏུ་སྨྲ་བའི་ལུགས་ལ་་དོན་དམ་སྐད་ཅིག་ལ་གསོད་པ་པོ་སུས་ཀྱང་གསད་བྱ་གང་ཟག་གཞན་སུ་ཡང་བསད་པ་ཡང་མེད། མ་བསད་པ་དེ་སྤངས་པའི་དགེ་བ་ཡང་ཡོད་པ་མ་ཡིན། རྐུ་བ་པོ་སུས་ཀྱང་གང་ཟག་གཞན་སུའི་ནོར་མ་བྱིན་པར་་་་་་་བླངས་པ་ཡང་མེད་མ་བླངས་པ་དེ་སྤངས་པའི་དགེ་བ་ཡང་ཡོད་པ་མ་ཡིན། དེ་བཞིན་འདོད་ལོག་སོགས་དང་འདོད་ལོག་སྤངས་པའི་དགེ་བ་སོགས་ཡོད་པ་མ་ཡིན་ཏེ། དོན་དམ་སྐད་ཅིག་ལ་སྐད་ཅིག་མ་ཡིན་པ་ཉིད་ཀྱི་་་་འཇིག་རྒྱུ་དོན་གཞན་མེད་པར་རང་གི་ངང་གིས་འཇིག་པ་ཡིན་ལ། ལུང་རིགས་ཀྱིས་རབ་ཏུ་བསྟན་པར་རང་གི་འདོད་པ་གྲུབ་པ་དེ་ལས་ཕར་ཡང་འགྲོར་མེད་པས་མཐའ་དེ་ཙམ་དུ་ཁྱོད་ཀྱིས་གཏན་ལ་ཕབ་པའི་འདོད་པ་་་་་་་སྟོན་པའི་གཞུང་མཛོད་ལས། འཇིག་རྟེན་གྱི་ལས་དགེ་མི་དགེ་སྣ་ཚོགས་པ་ནི་རང་གི་ལས་ལས་སྐྱེས་པ་ཡིན་ནོ་ཞེས་འབྱུང་བའི་ཕྱིར་རོ། །མདོར་ན། ཤེས་བྱ་ཆོས་ཅན། དོན་དམ་སྐད་ཅིག་ལ་གང་ཟག་གཞན་་་་་་་

༄༅། །གྱིས་གཞན་གསད་པ་ལ་སོགས་པའི་མི་དགེ་བ་དང་། གང་ཟག་གཞན་གྱིས་གཞན་ལ་ནོར་སྦྱིན་པ་ལ་སོགས་པའི་དགེ་བ་བཅུ་ཡོད་པ་མ་ཡིན་ཏེ། དོན་དམ་སྐད་ཅིག་ལ་སྐད་ཅིག་མ་ཡིན་པས་འཇིག་རྒྱུ་་་་་་དོན་གཞན་མེད་པར་རང་གི་ངང་གིས་འཇིག་པའི་ཕྱིར་དང་། འཇིག་རྟེན་གྱི་ལས་དགེ་མི་དགེ་སྣ་ཚོགས་པ་ནི་རང་གི་ལས་ལས་སྐྱེས་པ་ཡིན་པའི་ཕྱིར་ཞེས་བྱ་བའི་ཕྱོགས་ལ་ཀུན་རྫོབ་རྒྱུན་ལ་དགེ་མི་དགེའི་ལས་ཡོད་དེ།ཀུན་རྫོབ་རྒྱུན་ལ་སྲོག་གི་རྒྱུན་མ་ཆད་པར་འཇུག་པ་དང་། འགལ་བ་སྲོག་གི་རྒྱུན་ཆད་པའི་དངོས་པོ་སྐྱེད་པ་ལ་གསོད་པར་རྟོག་པའི་སྒོ་ནས་སྲོག་གཅོད་པར་འཇོག །སེར་སྣའི་རྒྱུན་མ་ཆད་པར་འཇུག་པ་དང་འགལ་བ་་་གཏོང་བའི་དངོས་པོ་སྐྱེད་པ་ལ་སྦྱིན་པར་རྟོག་པའི་སྒོ་ནས་སྦྱིན་པར་འཇོག་སྟེ། དཔེར་ན་དགེ་སློང་གཅིག་གིས་ཚུལ་བཞིན་མ་ཡིན་པ་ཡིད་ལ་བྱེད་པ་སྔོན་དུ་འགྲོ་བས་འདོད་ལོག་སྤྱད་པ་ལ་མི་དགེ་བར་འཇོག །དེའི་་་་་་་མོད་ལ་འཆབ་པ་མེད་པར་ཚུལ་བཞིན་ཡིད་ལ་བྱེད་པ་སྔོན་དུ་འགྲོ་བས་དགེ་འདུན་ཚོགས་པའི་མདུན་དུ་བཤགས་པར་བྱེད་པ་ལ་དགེ་བར་འཇོག་པ་དང་འདྲའོ། །དེ་ལ་བྱེ་བྲག་ཏུ་སྨྲ་བ་དང་མདོ་སྡེ་པ་ལྟར་ན། ཆོས་གང་་ཞིག་བཅོམ་པའམ་གཞིག་པས་དེའི་བློ་མི་འདོར་བ་ནི་དོན་དམ་བདེན་པ་ཡིན་ལ། ཆོས་གང་ཞིག་བཅོམ་པའམ་གཞིག་པས་དེའི་བློ་འདོར་བ་ནི་ཀུན་རྫོབ་བདེན་པ་ཡིན་ཏེ། མཛོད་ལས། གང་ལ་བཅོམ་དང་བློ་ཡིས་་་་་

གཞན་།། །བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་གསུངས་པའི་ཕྱིར་རོ། །གཉིས་པ་ནི། དོན་དམ་སྨྲ་བའི་ལུགས་ལ་དོན་དམ་སྐད་ཅིག་ལ་དགེ་་མི་དགེའི་ལས་མེད་ཀྱང་ཀུན་རྫོབ་རྒྱུན་ལ་སྲོག་གཅོད་སོགས་མི་དགེ་བའི་ལས་དང་སྦྱིན་སོགས་དགེ་བའི་ལས་ཡོད་པ་དེ་བཞིན་དུ། ངེད་དབུ་མ་པའི་ལུགས་ལ་ཡང་འཁོར་འདས་ཀྱིས་བསྡུས་པའི་དངོས་པོ་ཐམས་ཅད་རྨི་་་་་ལམ་དང་འདྲ་བར་རང་བཞིན་གྱིས་མ་གྲུབ་པས་དོན་དམ་སྤྲོས་བྲལ་ལ་དགེ་མི་དགེའི་ལས་མེད་པ་ཡིན་ཡང་ཀུན་རྫོབ་འགྲུལ་པའི་ངོ་ན་དགེ་མི་དགེའི་ལས་ཡོད་དེ། ཕྱིན་ཅི་ལོག་དངོས་འཛིན་གྱི་འཆིང་བ་མཐའ་དག་མ་་་་་་་ཉམས་པའི་གང་ཟག་གི་ངོར་དེ་རྣམས་རང་ལ་སྲོག་གཅོད་སོགས་དང་སྦྱིན་སོགས་སུ་སྣང་བ་དེ་དང་མཐུན་པར་སྲོག་གཅོད་དང་སྤྱིན་སོགས་ཀྱི་དོན་གྱི་དངོས་པོར་མངོན་པར་ཞེན་པས་ལས་དགེ་མི་དགེར་འཇོག་པའི་ཕྱིར།ཞེས་བྱ་བའི་ལན་དེ་དང་སོགས་པ་ཧ་ཅང་ཐལ་བ་ལ་སོགས་པའི་ལན་གསུམ་པོ་དེ་འདི་ལས་ཕྱོགས་གཞན། གང་དོན་དམ་དུ་མེད་ན་ཀུན་རྫོབ་ཏུ་མེད་དགོས་ཞེས་རྩོད་པའི་ལན་རྒྱས་པར་སྟོན་པ་དབུ་མ་པའི་མདོ་དང་་་་་་་བསྟན་བཅོས་ནས་གསུངས་པས་རྒྱས་པར་དེ་རྣམས་ལས་ཁོང་དུ་ཆུད་པར་བྱའོ། །འདིར་གདུལ་བྱའི་བློ་འབྲུག་པར་དོགས་ནས་རྒྱས་པར་མ་སྤྲོས་སོ། །ངག་དོན། ཤེས་བྱ་ཆོས་ཅན། དབུ་མ་པའི་ལུགས་ལ་དོན་་་་་་་

༄༧། །དམ་པར་སྤྲོས་བྲལ་ལ་དགེ་མི་དགེའི་ལས་མེད་ན་ཀུན་རྫོབ་འཁྲུལ་ང་འི་དོན་དགེ་མི་དགེའི་ལས་མེད་མི་དགོས་ཏེ། དོན་སྨྲ་བའི་ལུགས་ལ་དོན་དམ་སྐད་ཅིག་ལ་དགེ་མི་དགེའི་ལས་མེད་ཀྱང་ཀུན་རྫོབ་རྒྱུན་་་ལ་དགེ་མི་དགེའི་ལས་ཡོད་པའི་ཕྱིར། གཉིས་པ་ལ་ཉི་ཤུ་པའི་ལུང་གི་དོན་བསྟན་པས་དཔེ་མ་གྲུབ་པར་བསྟན། ཡུམ་གྱི་ལུང་གི་དོན་བཤད་པས་དཔེ་མ་གྲུབ་པར་བསྟན་པའོ། །དང་པོ་ནི། ཁྱོད་ཀྱི་ཐལ་བ་དེ་ལ་་་་་ཁྱབ་པ་མེད་པ་ལས་སྐྱོན་གཞན་མཐུན་དཔེ་མ་གྲུབ་པའི་སྐྱོན་ཡང་ཡོད་དེ། ཤེས་བྱ་ཆོས་ཅན། རྨི་ལམ་དེ་ལས་སོག་པ་གཏན་མེད་ཀྱི་མཐུན་དབེར་མ་གྲུབ་སྟེ། རྨི་ལམ་གྱི་སེམས་ནི་གཉིད་ཀྱིས་ཉམས་པས་ཡུལ་མི་་་་་་་གསལ་ཞིང་འཆོལ་བར་རྟོགས་པས་གཉིད་སད་པའི་སེམས་པས་འབྲས་བུ་དམན་ལ། གཉིད་སད་པའི་སེམས་ནི་གཉིད་དང་བྲལ་བས་ཡུལ་གསལ་ཞིང་མ་འཆོལ་བར་རྟོགས་པས་རྨི་ལམ་གྱི་སེམས་པས་འབྲས་བུ་ལྷག་པ་་་་་དེས་ན། རྨི་ལམ་གྱི་སེམས་དང་གཉིད་སད་པའི་སེམས་གཉིས་ཀྱི་འབྲས་བུ་འདྲ་བ་ནི་མ་ཡིན་པའི་ཕྱིར་རོ། །མདོར་ན། ཆོས་ཅན། ཆོས་འདྲ། རྨི་ལམ་གྱི་སེམས་དང་གཉིད་སད་པའི་སེམས་གཉིས་ཀྱི་འབྲས་བུ་་ལ་ཁྱད་པར་ཡོད་པའི་ཕྱིར། གཉིས་པ་ནི། འབྲས་བུ་ལ་ཁྱད་པར་ཡོད་པས་མཐུན་དཔེ་མ་གྲུབ་པར་མ་ཟད་ཉི་ཤུ་པ་ལས་བཤད་པ་དེ་བཞིན་དུ་རྨི་ལམ་ན་དགེ་མི་དགེ་སྤྱད་པ་རྨིས་པ་ནི་གཉིད་སད་པའི་གནས་སྐབས་ན།

ཀྱེ་མ་བྱས་སོ་ལེགས་པར་བྱས་སོ་ཞེས་རྗེས་སུ་ཡི་རང་སྟེ་རྗེས་ཀྱི་སེམས་ཀྱིས་མངོན་པར་ཞེན་པའི་སྒོ་ནས་གསོས་བཏབ་ན་ལས་སོག་པ་དེའི་ཕྱིར་ཡང་རྨི་ལམ་དེ་ལས་སོག་པ་གཏན་མེད་ཀྱི་མཐུན་དཔེར་མ་གྲུབ་བོ། །ངག་་་དོན་།་ ཤེས་བྱ་ཆོས་ཅན། ཆོས་འདྲ། རྨི་ལམ་དུ་དགེ་སྡིག་གི་ལས་སྤྱད་པ་རྨིས་པ་དེ་གཉིད་སད་པའི་སེམས་ཀྱིས་མངོན་པར་ཞེན་པའི་སྒོ་ནས་གསོས་བཏབ་ན་ལས་སོག་པའི་ཕྱིར། མདོར་ན། འཁོར་འདས་་་་་་་ཀྱིས་བསྡུས་པའི་ཆོས་ཐམས་ཅད་རྨི་ལམ་དང་འདྲ་བར་རང་བཞིན་མི་དམིགས་པ་ལ་རྩོད་པའི་སྐྱོན་ཐམས་ཅད་མི་འཐད་པས་ན། ཡིན་ལུགས་ལ་འཁོར་འདས་རང་བཞིན་མ་དམིགས་པར་མཉམ་པ་ཉིད་ཡིན་ནོ། །བཞི་་་་པ་ནི། སེམས་ཅན་འཇིག་རྟེན་དེ་བཞིན་དུ། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། སྲིད་ཞི་མཉམ་ཉིད་ཀྱི་སྦྱོར་བ་བསྟན་ནས་དེའི་འོག་ཏུ་ཞིང་དག་པའི་སྦྱོར་བ་བསྟན་པ་ལ་རྒྱུ་མཚན་ཡོད་དེ། འཁོར་འདས་གཉིས་ཀ་རང་བཞིན་མི་དམིགས་པར་མཉམ་པ་ཉིད་དུ་རྣམ་པར་སྒོམ་པས་ནི་མ་འོངས་པ་ན་རང་གི་སངས་རྒྱས་ཀྱི་ཞིང་དུ་སངས་རྒྱས་སུ་འགྱུར་བས་སོ། །ཚིག་དོན་འབྱེད་པ་རི་།་ རང་ཉིད་མ་འོངས་པ་ན་སངས་རྒྱས་སུ་འགྱུར་བའི་བཅུད་ཀྱི་ཞིང་རྣམ་པར་དག་པར་སྦྱོང་བར་བྱེད་དོ། །གང་ཟག་ས་བརྒྱད་པ་ལ་གནས་པའི་བྱང་ཆུབ་སེམས་དཔས། དགོས་པ་གཟུགས་སྐུ་ཕུན་སུམ་ཚོགས་པ་་་་་་

༄ཚོ། །ཐོབ་པར་བྱ་བའི་ཕྱིར་དུའོ། །ཇི་ལྟར་ན། རང་ཉིད་མ་འོངས་པ་ན་སངས་རྒྱས་སུ་འགྱུར་བའི་ཞིང་དེ་ན་ཡོད་པའི་སེམས་ཅན་བཀྲེས་པ་དང་། སྐོམ་པ་དང་། མི་དགེ་བ་བཅུ་ལ་སོགས་པ་ཕར་ཕྱིན་་་་་་་དྲུག་གི་མི་མཐུན་ཕྱོགས་ཀྱིས་མ་དག་པ་གང་ཡིན་པ་དེའི་གཉེན་པོར། འདོད་གཟུགས་ཀྱི་ལྷའི་ལོངས་སྤྱོད་ཕུན་སུམ་ཚོགས་པ་དང་དགེ་བ་བཅུ་ལ་སོགས་པ་དག་པ་བསྐྱེད་པའི་སྒོ་ནས་སོ། །དེ་བཞིན་དུ་ས་བརྒྱད་པ་ལ་་་་གནས་པའི་སེམས་དཔས། གཟུགས་སྐུ་ཕུན་སུམ་ཚོགས་པ་ཐོབ་པའི་ཕྱིར་དུ། རང་ཉིད་མ་འོངས་པ་ན་སངས་རྒྱས་སུ་འགྱུར་བའི་སྣོད་ཀྱི་འཇིག་རྟེན་རྡོ་བ་དང་ཚེར་མ་ལ་སོགས་པས་མ་དག་པ་གང་ཡིན་པ་དེའི་གཉེན་་་་་པོར་གསེར་གྱི་ས་ཕྱོགས་ལ་སོགས་པ་དག་པ་བསྐྱེད་པའི་སྒོ་ནས་རང་ཉིད་མ་འོངས་པ་ན་སངས་རྒྱས་སུ་འགྱུར་བའི་སངས་རྒྱས་ཀྱི་ཞིང་རྣམ་པ་གཉིས་ཀྱི་ནང་ནས་སྣོད་ཀྱི་འཇིག་རྟེན་དག་པར་སྦྱོང་བར་བྱེད་དོ། །ངག་དོན།ས་བརྒྱད་པའི་ཏིང་ངེ་འཛིན་མཚན་གཞི། ཞིང་དག་པའི་སྦྱོར་བར་མཚོན། རང་ཉིད་མ་འོངས་པ་ན་སངས་རྒྱས་སུ་འགྱུར་བའི་འཇིག་རྟེན་ཉེས་པ་མེད་ཅིང་ཡོན་ཏན་དང་ལྡན་པར་བྱ་བའི་ཕྱིར་དུ་མཁྱེན་གསུམ་གྱི་གནས་་་་ལུགས་ཤེས་པའི་དོན་བསྡུས་ནས་སྒོམ་པའི་སྒོམ་བྱུང་གཙོ་བོར་གྱུར་པའི་རྣལ་འབྱོར་ཡིན་པ་མཚན་ཉིད་དོ། །དབྱེ་ན། བཅུད་དག་པ་དང་། སྣོད་དག་པའི་སྦྱོར་བ་གཉིས། འབྱེད་པའི་རྒྱུ་མཚན་སེམས་ཅན་དང་་་་་་་

སྣོད་ཀྱི་འཇིག་རྟེན་གཉིས་ཡོད་པའི་བྱེ་བྲག་གིས་སོ། །ས་མཚམས་གོང་དང་འདྲ། ས་བརྒྱད་པ་ལ་གནས་པའི་སེམས་དཔའ་ཆོས་ཅན། རང་གི་སངས་རྒྱས་ཀྱི་ཞིང་དག་པར་སྦྱོང་བ་ཡིན་ཏེ། རང་ཉིད་སངས་རྒྱས་་་་་སུ་འགྱུར་པའི་ཞིང་སེམས་ཅན་དང་སྣོད་ཀྱི་འཇིག་རྟེན་བཀྲེས་པ་དང་རྡོ་བ་ལ་སོགས་པས་མ་དག་པའི་གཉེན་པོར་ལྷའི་ལོངས་སྤྱོད་དང་གསེར་ཀྱི་ས་ཕྱོགས་ལ་སོགས་པ་དག་པ་བསྐྱེད་པའི་སྒོ་ནས་དག་པར་བྱེད་པའི་ཕྱིར།ལྔ་པ་ནི། ཡུལ་དང་སྦྱོར་བ་ཅན་འདི་ནི། །ཞེས་བྱ་བ་ལ་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། ཞིང་དག་པའི་སྦྱོར་བ་བཤད་ནས། དེའི་འོག་ཏུ་ཐབས་མཁས་པའི་སྦྱོར་བ་་་་བསྟན་པ་ལ་རྒྱུ་མཚན་ཡོད་དེ། རང་གི་སངས་རྒྱས་ཀྱི་ཞིང་རྣམ་པར་དག་པར་སྒྲུབ་པའི་སེམས་དཔའ་ནི་སངས་རྒྱས་པ་ན་ཐབས་ལ་མཁས་པས་གདུལ་བྱའི་སྐལ་བ་ཇི་ལྟ་བ་བཞིན་དུ་སངས་རྒྱས་ཀྱི་མཛད་པ་བྱ་དགོས་པས་་་སོ་།་ །ཚིག་དོན་འབྱེད་པ་ནི། རྣམ་ཐར་སྒོ་གསུམ་དང་བྱང་ཕྱོགས་སོ་བདུན་ཏེ་རྣམ་པ་བཞི་བཅུ་ནི་ཡུམ་ཐབས་མཁས་སྦྱོར་བའི་ཡུལ་ཡིན་ཏེ། དེའི་ཤེས་པར་བྱ་བ་ཡིན་པའི་ཕྱིར། རྫོགས་པའི་བྱང་ཆུབ་ཏུ་དགེ་བའི་་་རྩ་བ་སྨིན་ནས་ཡང་དག་པའི་མཐའ་དམ་པ་མངོན་སུམ་དུ་བྱ་བའི་དུས་དང་། དེར་དགེ་བའི་རྩ་བ་མ་སྨིན་བར་དུ་ཡང་དག་ཁྲིའི་མཐའ་མངོན་སུམ་དུ་བྱ་བའི་དུས་མ་ཡིན་པར་ཤེས་ནས་སྟོང་ཉིད་སོགས་མངོན་སུམ་དུ་མི་བྱེད་

༄༅། །པར་འདྲིས་པར་བྱེད་པའི་སྒོམ་བྱུང་གཙོ་བོར་གྱུར་པའི་རྣལ་འབྱོར་ནི་ཐབས་ལ་མཁས་པའི་སྦྱོར་བ་ཡིན་པས། དེ་དབྱེ་གཞི། དབྱེ་ངོ་རྣམ་པ་བཅུ། འབྱེད་པའི་རྒྱུ་མཚན། ཐབས་མཁས་བཅུ་ཡོད་་་་་་་པས་སོ། །ས་མཚམས་ཐབས་མཁས་པའི་སྦྱོར་བ་ཙམ་དྲོད་ནས་ཡོད། ཁྱད་པར་ཅན་དག་པ་ས་ན་ཡོད། བཅུ་པོ་གང་ཞེ་ན། ས་བཅུ་རྒྱུན་མཐའི་ཏིང་ངེ་འཛིན་མཚན་གཞི། དགྲ་རྣམས་ལས་ནི་འདས་པའི་ཐབས་་ལ་མཁས་པའི་སྦྱོར་བར་མཚོན། ཐབས་ཤེས་ཁྱད་པར་ཅན་གྱི་སྒོ་ནས་བདུད་བཞི་དང་དམན་པའི་ས་གཉིས་ལས་འདས་པའི་ཐབས་ལ་མཁས་པའི་ཕྱིར་དུ་ཡང་དག་པའི་མཐའ་མངོན་དུ་བྱ་བའི་དུས་དང་དུས་མ་ཡིན་པ་་་་་་་ཤེས་ནས་སྟོང་ཉིད་སོགས་མངོན་དུ་མི་བྱེད་པར་འདྲིས་པར་བྱེད་པའི་སྒོམ་བྱུང་གཙོ་བོར་གྱུར་པའི་རྣལ་འབྱོར་ཡིན་པའི་ཕྱིར། ས་བཅུ་རྒྱུན་མཐའི་ཏིང་ངེ་འཛིན་ཆོས་ཅན། རྫོགས་པའི་བྱང་ཆུབ་ལ་བར་དུ་གཅོད་པའི་་་་་་་དགྲ་བདུད་བཞི་མངོན་འགྱུར་བ་ལས་འདས་པ་ཡིན་ཏེ། བདུད་གཞན་གསུམ་ལས་འདའ་བྱེད་ཀྱི་དགེ་བ་དང་། ཚེ་དང་། ལྷག་བཅས་དང་། ལྷག་མེད་ཀྱི་མྱང་འདས་ལ་བར་ཆད་བྱེད་པའི་ཆོས་མངོན་འགྱུར་བ་་་་་་་ལས་ཡང་དག་པར་བརྒལ་བས་སོ། །དེ་ལ་འདོད་ལྷའི་རིགས་སུ་གཏོགས་པ་གང་ཞིག །བདུད་གཞན་གསུམ་ལས་འདའ་བྱེད་ཀྱི་དགེ་བ་ལ་བར་ཆད་བྱེད་པ་ནི་ལྷའི་བུའི་བདུད། ལས་ཉོན་གྱི་དབང་གིས་རང་དབང་་་་་

མེད་པར་སྲོག་འགག་པར་བྱེད་པ་ནི་འཆི་བདག་གི་བདུད། ཟག་བཅས་གང་ཞིག །དེ་བྱུང་བས་སེམས་རྒྱུད་རབ་ཏུ་མ་ཞི་བར་བྱེད་ཅིང་ལྷག་བཅས་ཀྱི་མྱང་འདས་ལ་བར་ཆད་བྱེད་པ་ནི་ཉོན་མོངས་པའི་བདུད། དབྱེ་ན་ཁམས་གསུམ་གྱི་ཉོན་མོངས་པ་རྣམས་སོ། །རང་རྒྱུ་ཀུན་འབྱུང་གི་འབྲས་བུར་གྱུར་པའི་ཟག་བཅས་གང་ཞིག་ལྷག་མེད་ཀྱི་མྱང་འདས་ལ་བར་ཆད་བྱེད་པ་ནི་ཕུང་པོའི་བདུད་ཡིན་ལ། དབྱེ་ན་ཁམས་གསུམ་གྱི་སྡུག་་་་་་་བསྔལ་རྣམས་སོ། །དེ་ལ་འཆི་བདག་གི་བདུད་ས་དང་པོ་ནས་བཅོམ་སྟེ། ལས་ཉོན་གྱི་དབང་གིས་སྐྱེ་འཆི་མེད་པའི་ཕྱིར། ཉོན་མོངས་པའི་བདུད་ས་དང་པོ་ནས་བཅོམ་སྟེ། ཉོན་མོངས་མ་ལུས་པར་སྤངས་པའི་་་་་་་ཕྱིར་།་ ས་དང་པོ་ནས་ལྷའི་བུའི་བདུད་ཀྱིས་མི་ཚུགས་ཏེ། བདུད་གཞན་གསུམ་ལས་འདའ་བྱེད་ཀྱི་དགེ་བ་ལ་བར་ཆད་བྱེད་མི་ནུས་པའི་ཕྱིར། ཕུང་པོའི་བདུད་མངོན་འགྱུར་བ་ས་བརྒྱད་པ་ནས་བཅོམ། མ་ལུས་པ་་སངས་རྒྱས་ས་ནས་སོ། །ས་བཅུ་རྒྱུན་མཐའི་ཏིང་ངེ་འཛིན་ཆོས་ཅན། མི་གནས་པའི་ཐབས་ལ་མཁས་པའི་སྤྱོར་བ་ཡིན་ཏེ། ཐབས་ཤེས་ཁྱད་པར་ཅན་གྱི་སྒོ་ནས་མི་གནས་པའི་ཚུལ་གྱིས་གནས་པའི་ཐབས་ལ་མཁས་་པར་བྱ་བའི་ཕྱིར་དུ་ཡང་དག་པའི་མཐའ་མན་འདྲ། ཆོས་ཅན། ཆོས་ཐམས་ཅད་ལ་མ་ཞེན་པའི་ཚུལ་གྱིས་གནས་པ་ཡིན་ཏེ། ཐབས་ཤེས་ཁྱད་པར་ཅན་གྱི་སྒོ་ནས་ཆོས་ཐམས་ཅད་རང་བཞིན་མ་དམིགས་པར་མཉམ་་་

༄༅། །ཉིད་དུ་རྣམ་པར་སྒོམ་པའི་སློབ་ལམ་ཡིན་པས་སོ། །ཆོས་ཅན། སྔོན་གྱི་ཤུགས་ཀྱིས་འཕངས་པའི་གཞན་དོན་བྱེད་པའི་ཐབས་མན་འདྲ། ཐབས་ཤེས་ཁྱད་པར་ཅན་གྱི་སྒོ་ནས་སྔོན་གྱི་སྨོན་ལམ་གྱི་་་་་་་ཤུགས་ཀྱིས་འཕངས་པའི་གཞན་དོན་བྱེད་པའི་ཐབས་མན་འདྲ། ཆོས་ཅན། སྔོན་གྱི་སྨོན་ལམ་གྱི་ཤུགས་ཀྱིས་ཇི་ལྟར་འཕངས་པ་བཞིན་གཞན་དོན་བྱེད་དེ། གཞན་དོན་ལྷུན་གྲུབ་རྒྱུན་ཆད་མེད་པར་གྱུར་ཅིག་ཅེས་་་་་་་པའི་སྔོན་གྱི་སྨོན་ལམ་གྲུབ་པས་སོ། །ཆོས་ཅན། ཐུན་མོང་མ་ཡིན་པའི་ཐབས་མན་འདྲ། ཐབས་ཤེས་ཁྱད་པར་ཅན་གྱི་སྒོ་ནས་ཉན་རང་དང་ཐུན་མོང་མ་ཡིན་པ་ཆོས་ཉིད་ལ་སློབ་ཅིང་བར་མ་དོར་རྫོགས་པའི་བྱང་་་་་་་ཆུབ་ལས་མི་ཉམས་ཤིང་ཐབས་མན་འདྲ། ཆོས་ཅན། ཉན་རང་དང་ཐུན་མོ།ངམ་ཡིན་ཏེ། གཞན་དོན་དུ་ཉན་རང་གིས་བྱ་དཀའ་བ་སྤྱོད་པ་ཐེག་ཆེན་གྱི་སྤྱོད་པ་རླབས་པོ་ཆེ་ཐམས་ཅད་ཤིན་ཏུ་གོམས་པས་སོ ཆོས་ཅན་།་ མ་ཆགས་པའི་ཐབས་མན་འདྲ། དེའི་སྒོ་ནས་ཆོས་ཐམས་ཅད་ལ་འཛིན་པ་མེད་པའི་ཐབས་མན་འདྲ། ཆོས་ཅན། ཆོས་ཐམས་ཅད་ལ་མ་ཆགས་པ་འཛིན་པ་མེད་པ་ཡིན་ཏེ། ཆོས་དཀར་པོའི་རྒྱུན་ཞུགས་་་་སོགས་ཐམས་ཅད་ལ་ཞེན་པའི་རོ་མྱང་བས་རྣམ་པར་དག་ཅིང་། རྣམ་ཐར་སྒོ་གསུ་མ་གྱི་ཏིང་ངེ་འཛིན་ལ་རྟག་ཏུ་སྙོམས་པར་ཞུགས་པས་སོ། །ཆོས་ཅན། མི་དམིགས་པ་དང་མཚན་མ་མེད་པ་དང་སྨོན་པ་མེད་པའི་་་་་་་

ཐབས་མན་འདྲ། དེའི་སྒོ་ནས་ང་དང་ང་ཡིར་འཛིན་པ་མི་དམིགས་པ་དང་། གཟུགས་སོགས་ལ་མངོན་པར་དགའ་བའི་མཚན་མ་མེད་པ་དང་། ཁམས་གསུམ་གྱི་འབྲས་བུ་ལ་སྨོན་པ་མེད་པའི་ཐབས་མན་འདྲ།ཆོས་ཅན། ང་དང་ང་ཡིར་འཛིན་པ་མངོན་འགྱུར་བ་མི་དམིགས་པ་དང་། གཟུགས་སོགས་ལ་མངོན་པར་དགའ་བའི་མཚན་མ་མངོན་འགྱུར་བ་མེད་པ་དང་། ཁམས་གསུམ་དུ་གཏོགས་པའི་འབྲས་བུ་ལ་སྨོན་པ་མེད་་་་་དེ་།་ གཞན་དོན་དུ་རྣམ་མཁྱེན་ཡིད་ལ་བྱེད་པས་རྣམ་པར་ཐར་པའི་སྒོ་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་སྒོམ་པ་ཅི་རིགས་པ་རྫོགས་པའི་བྱང་ཆུབ་ཡིན་པས་སོ། །ཆོས་ཅན། རྟགས་ཀྱི་ཐབས་མན་་་འདྲ་།་ དེའི་སྒོ་ནས་ཕྱིར་མི་ལྡོག་པའི་རྟགས་ཀྱི་ཐབས་ལ་མཁས་པར་བྱ་བའི་ཕྱིར་དུ་མན་འདྲ། ཆོས་ཅན། ཕྱིར་མི་ལྡོག་པའི་རྟགས་ལ་མཁས་པ་ཡིན་ཏེ། ཕྱིར་མི་ལྡོག་པའི་གང་ཟག་གཞན་གྱིས་ཕྱིར་མི་ལྡོག་པའི་་་་རྟགས་དང་མཚན་མ་དང་རྣམ་པ་དྲིས་པ་ན། དེའི་མྱོང་བ་དང་མཐུན་པར་ཕྱིར་མི་ལྡོག་པའི་རྟགས་དང་མཚན་མ་དང་རྣམ་པ་ཇི་ལྟ་བ་བཞིན་བརྗོད་ཅིང་རྟོགས་པས་སོ། །ཆོས་ཅན། ཚད་མེད་པའི་ཐབས་ལ་མཁས་པའི་སྦྱོར་བ་ཡིན་ཏེ། ཐབས་ཤེས་ཁྱད་པར་ཅན་གྱི་སྒོ་ནས་ཡུལ་ཚད་མེད་པ་ཤེས་པའི་ཐབས་ལ་མཁས་པར་བྱ་བའི་ཕྱིར་དུ་ཡང་དག་པའི་མཐའ་མངོན་དུ་བྱ་བའི་དུས་དང་དུས་མ་ཡིན་པ་ཤེས་ནས་སྟོང་ཉིད་སོགས་མངོན་སུམ་་་་

༄༅། །དུ་མི་བྱེད་པར་འདྲིས་པར་བྱེད་པའི་སྒོམ་བྱུང་གཙོ་བོར་གྱུར་པའི་རྣལ་འབྱོར་ཡིན་པའི་ཕྱིར། ཆོས་ཅན། ཡུལ་ཚད་མེད་པ་ཤེས་པ་ཡིན་ཏེ། ཕྱིར་ལྡོག་པ་དང་མི་ལྡོག་པ་ལ་སོགས་པའི་ཡུལ་ཐམས་ཅད་་་ཤེས་པས་སོ།། །།གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་རྣམ་རྫོགས་སྦྱོར་བ་འཁོར་བཅས་གཏན་ལ་འབེབས་པའི་སྐབས་དེ་བཞིན་ཉིད་ཀྱི་་་་་་ལེའུ་བཞི་པའི་འགྲེལ་པ་དོན་གསལ་བའི་སྙིང་པོ་གསལ་བྱེད་རེ་ཞིག་རྫོགས་སོ།། །། ༈ དེ་ལྟར་སྐབས་བཞི་པས་རྣམ་རྫོགས་སྦྱོར་བ་འཁོར་བཅས་རྒྱས་པར་བསྟན་ནས། ད་ནི་སྐབས་ལྔ་པ་རྩེ་སྦྱོར་འཁོར་བཅས་རྒྱས་་་་པར་སྟོན་པ་ལ། རྒྱུ་མཚན་གྱི་སྒོ་ནས་མཚམས་སྦྱར། མཚོན་བྱེད་ཀྱི་སྒོ་ནས་རྒྱས་པར་བཤད། སྐབས་ཀྱི་སྒོ་ནས་མཇུག་བསྡུ་བ་དང་གསུམ། དང་པོ་ནི། གོང་དུ་བསྟན་པ་དེ་ལྟར་རྣམ་རྫོགས་སྦྱོར་བ་བསྟན་ནས་་་དེའི་འོག་ཏུ་རྩེ་མོའི་སྦྱོར་བ་བཤད་པར་བཞེད་དོ། །དེའི་རྒྱུ་མཚན་རང་རྒྱུ་རྣམ་རྫོགས་སྦྱོར་བ་ལས་རང་འབྲས་རབ་ཀྱི་མཐར་ཕྱིན་པའི་རྟོགས་པ་འབྱུང་བས་སོ། །དགོས་པ་རྩེ་སྦྱོར་གོ་སླ་བར་བྱ་བའི་ཕྱིར་དུའོ། །གང་་་་གི་སྒོ་ནས་ན། རྟགས་དང་རྣམ་འཕེལ་སོགས་བཤད་པ་སྔོན་དུ་འགྲོ་བའི་སྒོ་ནས་སོ། །ངག་དོན། ཤེས་བྱ་ཆོས་ཅན། རྣམ་རྫོགས་སྦྱོར་བ་བསྟན་ནས། དེའི་འོག་ཏུ་རྩེ་མོའི་སྦྱོར་བ་བཤད་པ་ལ་རྒྱུ་མཚན་ཡོད་དེ།

རང་རྒྱུ་རྣམ་རྫོགས་སྦྱོར་བ་ལས་རང་འབྲས་རབ་ཀྱི་མཐར་ཕྱིན་པའི་རྟོགས་པ་འབྱུང་བས་སོ། །རྩེ་སྦྱོར་ཆོས་ཅན། ཁྱོད་རྟགས་ལ་སོགས་པ་བཤད་པ་སྔོན་དུ་འགྲོ་བའི་སྒོ་ནས་བཤད་པ་ལ་རྒྱུ་མཚན་ཡོད་དེ། ཁྱོད་དེའི་སྒོ་ནས་བཤད་པས་ཁྱོད་གོ་སླ་བའི་ཕྱིར། སྦྱོར་ལམ་དྲོད་ལ་གནས་པའི་བྱང་སེམས་ཀྱི་ཏིང་ངེ་འཛིན་མཚན་གཞི། རྩེ་མོའི་སྦྱོར་བར་མཚོན། མཁྱེན་གསུམ་གྱི་གནས་ལུགས་ཐོས་བསམ་གྱི་ཤེས་པའི་དོན་བསྡུས་བསྒོམ་རབ་ཏུ་གྱུར་པའི་རྣལ་འབྱོར་ཡིན་པས་སོ། །དབྱེ་ན་བདུན། ས་མཚམས་དྲོད་ནས་རྒྱུན་མཐའི་བར་ན་ཡོད། གཉིས་པ་ལ་བརྒྱད་ལས། དང་པོ་རྟགས་ནི། རྨི་ལམ་ན་ཡང་ཆོས་རྣམས་ཀུན། །ཞེས་བྱ་བ་ལ་་་་་་་སོགས་པས་གསུངས་ཏེ། འདི་ལ་མཚམས་སྦྱར་བ་ནི། ཤེས་བྱ་ཆོས་ཅན། རྩེ་སྦྱོར་མཚོན་བྱེད་ཀྱི་ཆོས་དེ་ཡང་རྟགས་ལ་སོགས་པའི་དབྱེ་བས་བརྒྱད་ཡོད་པ་ལས། དང་པོར་རྟགས་བསྟན་པ་ལ་རྒྱུ་མཚན་ཡོད་དེ།རྩེ་སྦྱོར་གྱི་རྟགས་ནི། དེ་མཚོན་བྱེད་ཡིན་པའི་ཕྱིར། ཚིག་དོན་འབྱེད་པ་ནི། རྣམ་པ་བཅུ་གཉིས་ནི་གནས་སྐབས་དང་མཐར་ཐུག་གི་ནང་ནས་གནས་སྐབས་རྩེ་སྦྱོར་ཐོབ་པའི་རྟགས་ཡིན་ནོ། །བཅུ་གཉིས་པོ་གང་ཞེ་ན་།་ གཉིད་མ་ལོག་པའི་གནས་སྐབས་ན་ཆོས་ཐམས་ཅད་རྨི་ལམ་ལ་སོགས་པ་དང་འདྲ་བར་ལྟ་བ་ལ་ཤིན་ཏུ་གོམས་པའི་རྒྱུ་མཚན་གྱིས། གཉིད་མ་ལོག་པའི་གནས་སྐབས་སུ་མ་ཟད་རྨི་ལམ་གྱི་གནས་སྐབས་ན་ཡང་།

༄༅། །ཆོས་ཐམས་ཅད་རྨི་ལམ་དང་སྒྲ་བརྙན་དང་སྙོ་གཡོར་ལ་སོགས་པ་དང་འདྲ་བར་ལྟ་བའི་རྗེས་ཐོཟ་ཀྱི་སྤྱོད་པ་ཁྱད་པར་ཅན་དང་—། གཉིད་མ་ལོག་པའི་གནས་སྐེབ་ས་ནལྷོརང་དགོམདྲགསུམ་པརེས་—་་ལ་དགའ་བའི་སེམས་མི་སྐྱེད་པ་ལ་ཤིན་ཏུ་གོམས་པའི་རྒྱུ་མཚན་གྱིས་རྨི་ལམ་གྱི་གནས་སྐབས་ན་ཡང་སོགས་པ་ཉན་ཐོས་དང་རང་སངས་རྒྱས་དང་ཁམས་གསུམ་པའི་ས་ལ་དགའ་བའི་སེམས་མི་སྐྱེད་པ་དང་། དེ་བཞིན་་་་་་གཤེགས་པ་འཁོར་བརྒྱ་ཕྲག་མང་པོས་བསྐོར་བ་ལ་ཆོས་སྟོན་པ་མཐོང་བ་དང་། སངས་རྒྱས་ནམ་མཁར་འཕགས་ཏེ་ཆོས་སྟོན་པ་དང་འོད་འགྱེད་པ་ལ་སོགས་པ་རྫུ་འཕྲུལ་གྱི་རྣམ་པར་འཕྲུལ་པ་སྟོན་པ་དམིགས་པ་དང་།རང་གི་གདུལ་བྱ་ལ་དམ་པའི་ཆོས་སྟོན་པའི་སེམས་སྐྱེད་པ་དང་། དམྱལ་བ་ལ་སོགས་པ་ངན་སོང་གསུམ་གྱི་སེམས་ཅན་མཐོང་བ་ན་བདག་སངས་རྒྱས་པའི་ཞིང་དེ་ན་ངན་སོང་གསུམ་གྱི་སྒྲ་ཡང་མི་གྲགཔར་གྱུར་ཅིག་ཅེས་་སྨོན་ལམ་འདེབས་པའི་སྒོ་ནས་རང་གི་སངས་རྒྱས་ཀྱི་ཞིང་དུ་ངན་སོང་སྤོང་བ་རྗེས་སུ་དྲན་པ་དང་། བདག་བསམ་པ་རྣམ་པར་དག་ཅིང་བྱང་ཆུབ་ཏུ་ལུང་བསྟན་ན་མེས་ཚིག་པ་དང་མི་མ་ཡིན་པས་གཟུང་བ་འདི་མེད་པར་་་་་་་གྱུར་ཅིག་ཅེས་བརྗོད་པས་གྲོང་ཁྱེར་དང་གྲོང་དང་གྲོང་རྡལ་ལ་སོགས་པ་མེས་ཚིག་པ་རབ་ཏུ་ཞི་བར་བྱེད་པའི་བདེན་པའི་བྱིན་གྱིས་རླབས་གྲུབ་ཅིང་ང་རྒྱལ་མེད་པ་དང་། གནོད་སྦྱིན་དང་ཤ་ཟ་ལ་སོགས་པ་མི་མ་ཡིན་གྱིས་་་

གཟུང་བ་མེད་པར་བྱེད་པའི་བདེན་ཚིག་གྲུབ་ཅིང་ང་རྒྱལ་མེད་པ་དང་། རང་ཉིད་ཀྱིས་བདུད་ལས་དང་སྡིག་གྲོགས་མངོན་པར་ཤེས་པའི་སྒོ་ནས་ཕ་རོལ་བདུད་ལས་དང་སྡིག་གྲོགས་ཟིལ་གྱིས་གནོན་པའི་ཡོངས་འཛིན་ཐེག་ཆེན་གྱི་དགེ་བའི་བཤེས་གཉེན་བསྟེན་པ་དང་། ལམ་སྒོམ་པའི་གནས་སྐབས་ཐམས་ཅད་དུ་བརྗོད་བྱ་དང་རྗོད་བྱེད་ཀྱི་ཡུམ་ཐམས་ཅད་ལ་འཁོར་གསུམ་མི་དམིགས་པར་སློབ་པ་དང་། ཀུན་བྱང་གི་ཆོས་ཐམས་ཅད་ལ་་་་་མངོན་པར་ཞེན་པ་མངོན་འགྱུར་བ་མེད་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་དང་། གཉིད་མ་ལོག་པའི་གནས་སྐབས་ན་འཁོར་གསུམ་མི་དམིགས་པ་ཡུམ་ལ་སྤྱོད་པ་ཤིན་ཏུ་གོམས་པའི་རྒྱུ་མཚན་གྱིས་དེར་མ་ཟད་རྨི་་་་་་་ལམ་གྱི་གནས་སྐབས་ན་ཡང་སངས་རྒྱས་ཀྱི་བྱང་ཆུབ་ལ་ཉེ་བར་གྱུར་པ་འཁོར་གསུམ་མི་དམིགས་པར་སྟོང་ཉིད་སྙིང་རྗེའི་སྙིང་པོ་ཅན་གྱི་ཡུམ་ལ་སྤྱོད་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ནོ། །འདི་བཞིན་དུ་བར་མ་་་་་་་རྣམས་ལ་ཡང་མཛོད། འདིར་རྟགས་དངོས་བསྟན་བཅུ་གཉིས་པོ་རྨི་ལམ་གྱི་རྟགས་ལ་སྦྱར་བ་ནི་གསེར་གླིང་པའི་ལེགས་བཤད། འགྲེལ་ཆུང་གི་དགོངས་པ་མངོན་ནོ། །གྲོལ་སྡེ་གཉིས་ཀྱིས་དང་པོ་དྲུག་རྨི་ལམ།ཕྱི་མ་དྲུག་རྨི་ལམ་དང་སད་པ་གཉིས་གའི་རྟགས་སུ་བཞེད་དོ། །ངག་དོན། དྲོད་ཀྱི་རྩེ་སྦྱོར་ལ་གནས་པའི་བྱང་སེམས་དབང་རྣོན་ཆོས་ཅན། རྩེ་སྦྱོར་ཁྱད་པར་ཅན་ཐོབ་པ་ཡིན་ཏེ། དེ་ཐོབ་པའི་རྟགས་གཉིད་མ་་་་་་་

༄༅། །ལོག་པའི་གནས་སྐབས་ན་ཤིན་ཏུ་གོམས་པའི་རྒྱུ་མཚན་གྱིས་རྨི་ལམ་གྱི་གནས་སྐབས་ན་ཡང་ཆོས་ཐམས་ཅད་རྨི་ལམ་ལ་སོགས་པ་ལྟ་བུར་ལྟ་བ་ལ་སོགས་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་རྣམ་པ་བཅུ་་་་་གཉིས་ཐོབ་པའི་ཕྱིར། རེ་རེ་རྟགས་སུ་བཀོད་ཀྱང་སྒྲུབ་ནུས་སོ། ཏགས་བྱ་ཆོས་ཅན། རྩེ་སྦྱོར་ཐོབ་པའི་རྟགས་བཅུ་གཉིས་སུ་སངས་རྒྱས་ཀྱི་མཆོག་གི་སྤྲུལ་པའི་སྐུས་བཞེད་དེ། དེ་ལྟར་ཡུམ་རྒྱས་འབྲིང་བསྡུས་་་་་་་གསུམ་ལས་གསུངས་པའི་ཕྱིར། གཉིས་པ་རྣམ་འཕེལ་ལ། མཚམས་སྦྱར་བ་ནི། ཤེས་བྱ་ཆོས་ཅན། རྟགས་བཅུ་གཉིས་ཀྱིས་མཚོན་པའི་རྩེ་སྦྱོར་བསྟན་ནས། དེའི་འོག་ཏུ་རྣམ་འཕེལ་བསྟན་པ་ལ་དགོསཔ་དང་་རྒྱུ་མཚན་ཡོད་དེ། དེའི་འོག་ཏུ་དེ་བསྟན་པས་རྣམ་འཕེལ་དུ་ཞིག་ཡོད་སྙམ་པའི་དོགས་པ་སེལ་བའི་ཕྱིར་དང་། དྲོད་ཀྱི་རྩེ་སྦྱོར་བསྒོམས་པ་ལས་བསོད་ནམས་རྣམ་པར་འཕེལ་བའི་ཕྱིར། ཚིག་དོན་འབྱེད་པ་ནི། རྩེ་མའི་རྩེ་སྦྱོར་ཁྱད་པར་ཅན་ཆོས་ཅན། ཕན་ཡོན་ཆེན་པོ་ཅན་ཡིན་ཏེ། འཛམ་བུའི་གླིང་དང་། སོགས་པ་སྟོང་གཅིག་དང་སྟོང་གཉིས་དང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སྐྱེ་བོ་ཇི་སྙེད་ཀྱིས་་་་་་་དམིགས་བཅས་ཀྱི་སྒོ་ནས། མེ་ཏོག་ལ་སོགས་པས་སངས་རྒྱས་མཆོད་པའི་དགེ་བ་རྣམ་པ་མང་དུ་ཡོད་ན་དེ་དཔེར་མཛད་ནས་དེ་བས་ཁྱོད་བསྒོམས་པའི་བསོད་ནམས་རྣམ་པར་འཕེལ་བ་བཅུ་དྲུག་གི་བདག་ཉིད་ཡིན་པའི་་་་

ཕྱིར་།་ བཅུ་དྲུག་པོ་ནི་གང་། ཇི་ལྟར་འཕེལ་ཞེ་ན། རྣམ་འཕེལ་བཅུ་དྲག་གི་ངོ་བོ་ཉིད་རྩེ་མོའི་རྩེ་སྦྱོར་ནི་གནས་སྐབས་བསོད་ནམས་རྣམ་པར་འཕེལ་ལོ། །གང་ལས་ན། འཛམ་བུའི་གླིང་དང་སྟོང་གཅིག་དང་་་་་་་སྟོང་གཉིས་དང་སྟོང་གསུམ་གྱི་འཇིག་རྟེན་གྱི་ཁམས་ཀྱི་སྐྱེ་བོ་ཇི་སྙེད་ཀྱིས་དེམིགས་བཅས་ཀྱི་སྒོ་ནས་མེ་ཏོག་དང་སྤོས་ལ་སོགས་པས་སངས་རྒྱས་ཀྱི་མཆོག་གི་སྤྲུལ་པའི་སྐུ་ལ་མཆོད་པའི་དགེ་བའི་རྣམ་པ་མང་དུ་ཡོད་ན་དེ་་་་་་་དཔེར་མཛད་ནས་དེ་ལས་སོ། །གང་གི་སྒོ་ནས་ན་གོང་ནས་གོང་དུ་ཁྱད་པར་དུ་འཕགས་པའི་སྒོ་ནས་སོ། །བཅུ་དྲུག་ནི། རྩེ་མོའི་རྩེ་སྦྱོར་ཁྱད་པར་ཅན་ནི། འཛམ་བུའི་གླིང་ལ་སོགས་པ་སྟོང་གསུམ་གྱི་འཇིག་རྟེན་་་་གྱི་ཁམས་ཀྱི་སེམས་ཅན་ཇི་སྙེད་ཀྱིས་དམིགས་བཅས་ཀྱི་སྒོ་ནས་དེ་བཞིན་གཤེགས་པ་ལ་མེ་ཏོག་ལ་སོགས་པས་མཆོད་པ་ཡོད་ན། དེ་བས་ཡུམ་སྟོང་ཉིད་སྙིང་རྗེའི་སྙིང་པོ་ཅན་ཉིན་གཅིག་བསྒོམས་པ་བསོད་ནམས་ལྷག་་་་་པར་འཕེལ་བ་དང་། ཁྱད་པར་དུ་ཡུམ་རྒྱུན་དུ་ཡིད་ལ་བྱེད་པ་བསོད་ནམས་ལྷག་པར་འཕེལ་བ་དང་། ཡིན་ལུགས་ལ་བླང་དོར་སོགས་སྤྲོས་པའི་མཐའ་ཐམས་ཅད་དང་བྲལ་བ་མི་སྐྱེ་བའི་ཆོས་ལ་བཟོད་པ་ཐོབ་པ་བསོད་་ནམས་རྣམ་པར་འཕེལ་བ་དང་། ཡིན་ལུགས་ལ་གང་བྱང་ཆུབ་པར་བྱ་བ་དང་གང་གིས་བྱང་ཆུབ་པར་བྱེད་པ་དང་གང་ལས་བྱང་ཆུབ་པའི་ཆོས་ཐམས་ཅད་མི་དམིགས་པར་རྟོགས་པ་དང་། འཛམ་བུའི་གླིང་པའི་སེམས་་་་་

༄༅། །ཅན་ཐམས་ཅད་ཀྱིས་འཇིག་རྟེན་པའི་དགེ་བ་བཅུ་དང་ཚད་མེད་པ་བཞི་དང་། མངོན་ཤེས་ལྔ་དང་། གཟུགས་མེད་པའི་སྙོམས་འཇུག་བཞི་ཐོབ་པ་ལས་ཁྱད་པར་དུ་འཕགས་པའི་ཡུམ་སྟོང་ཉིད་སྙིང་རྗེའི་་་་སྙིང་པོ་ཅན་འཛིན་ཅིང་འཆང་བ་དང་། ཀློག་པ་དང་། ཀུན་ཆུབ་པར་བྱེད་པ་དང་། ཚུལ་བཞིན་ཡིད་ལ་བྱེད་པ་དང་། དེའི་དྲུང་དུ་འདོད་གཟུགས་ཀྱི་ལྷའི་རིགས་ཐམས་ཅད་ཉེ་བར་འོངས་ཏེ་མྱུར་དུ་སློབས་ཤིག་་་་་་་ཅེས་སྐུལ་བ་དང་། སངས་རྒྱས་ཀྱིས་རྟག་ཏུ་དགོངས་པ་དང་། སྟོང་ཉིད་རྟོགས་པའི་ལྷག་བསམ་གྱི་མཐུས་བདུད་ལས་དང་བདུད་ཐམས་ཅད་ཟིལ་གྱིས་གནོན་པ་དང་། སྟོན་པ་སངས་རྒྱས་ཇི་ལྟར་གནས་པ་དང་འདྲ་་་་བར་ཐེག་པ་གཅིག་ལ་ཡང་དག་པར་ཞུགས་པའི་སྐྱེ་བོ་བྱང་སེམས་ལ་བསླབ་པ་མཚུངས་པར་གརས་པའི་བསོད་ནམས་རྣམ་པར་འཕེལ་བ་བརྒྱད་དང་། ཡང་ལམ་ཉམས་སུ་ལེན་པའི་གནས་སྐབས་ཐམས་ཅད་དུ་བླང་དོར་་་་གྱི་ཐབས་ལ་མཁས་པས་ཚུལ་ཁྲིམས་དང་། ཏིང་ངེ་འཛིན་དང་། ཤེས་རབ་ཀྱི་བསླབ་པ་གསུམ་ཡོངས་སུ་དག་པས་བསོད་ནམས་རྣམ་པར་འཕེལ་བ་དང་། གསེར་ས་ལེ་སྦྲམ་འབྱུང་བའི་གནས་བཞིན་དུ་སངས་རྒྱས་་་་་ཀྱི་རིགས་ཅན་དུ་ངེས་པ་དང་། འཁོར་ལོས་སྒྱུར་བའི་རྒྱལ་པོར་འགྱུར་བའི་ལས་ཡང་དག་པར་བླངས་ཏེ་གནས་པའི་སེམས་ཅན་བཞིན་དུ་འབྲས་བུ་སངས་རྒྱས་ཐོབ་པའི་རྒྱུ་ཚོགས་ཕུན་སུམ་ཚོགས་པ་ཐོབ་པས་དང་།

ཕར་ཕྱིན་དྲུག་གི་མི་མཐུན་ཕྱོགས་སེར་སྣ་ལ་སོགས་པའི་སེམས་མངོན་གྱུར་བ་མི་སྐྱེ་ཞིང་སྤོང་བ་དང་། གཟུགས་ལ་སོགས་པ་སྔོན་པོ་ལ་སོགས་པའི་མཚན་མ་དང་ལྡན་པར་རྟོག་པའི་སེམས་མངོན་གྱུར་བ་མི་སྐྱེ་ཞིང་སྤོང་་་་་བས་དང་། འཇིག་ཚོགས་ལ་ལྟ་བར་ལྟ་ལོག་རྣམས་འདུས་པ་ལྟར། ཡུམ་དུ་ཕ་རོལ་ཏུ་ཕྱིན་པ་ཀུན་བསྡུས་པ་ཤེས་ནས་ཡུམ་ལ་སྤྱོད་པས་དང་། ཐེག་པ་གསུམ་གྱི་སྤངས་རྟོགས་ཕུན་སུམ་ཚོགས་པ་ཐམས་ཅད་ཀྱི་་་་་་་རིགས་ཚང་བར་ཐོབ་པས་དང་། ཡང་དག་པར་རྫོགས་པའི་བྱང་ཆུབ་ལ་ཉེ་བར་གྱུར་པ་འཁོར་གསུམ་མི་དམིགས་པའི་སྒོ་ནས་ཡུམ་ལ་སྤྱོད་པ་བསོད་ནམས་རྣམ་པར་འཕེལ་བ་གཞན་རྣམ་པ་བརྒྱད་དེ། རྣམ་འཕེལ་བཅུ་་་དྲུག་གོ །ངག་དོན་ནི། རྩེ་མོའི་རྩེ་སྦྱོར་ཁྱད་པར་ཅན་ཆོས་ཅན། བསོད་ནམས་རྣམ་པར་འཕེལ་བ་ཡིན་ཏེ། སྟོང་གསུམ་གྱི་སེམས་ཅན་ཇི་སྙེད་ཀྱིས་དམིགས་བཅས་ཀྱི་སྒོ་ནས་དེ་བཞིན་གཤེགས་པ་ལ་མེ་ཏོག་ལ་་་་་་སོགས་པས་མཆོད་པའི་དགེ་བ་ཡོད་ན་དེ་བས་ཁྱོད་ཀྱིས་འཁོར་གསུམ་མི་དམིགས་པའི་སྒོ་ནས་ཡུམ་ལ་སྤྱད་པ་བསོད་ནམས་གོང་ནས་གོང་དུ་ཁྱད་པར་དུ་འཕགས་པས་སོ། །དེས་གཞན་རྣམས་ཀྱང་རིགས་འགྲེའོ། །གསུམ་པ་བརྟན་པ་ལ། མཚམས་སྦྱར་བ་ནི། ཤེས་བྱ་ཆོས་ཅན། རྣམ་འཕེལ་གྱིས་རྗེས་སུ་ངེས་པརྔོ་བརྟན་པ་བཤད་པ་ལ་རྒྱུ་མཚན་ཡོད་དེ། གོང་དུ་བསྟན་པ་དེ་ལྟར་བསོད་ནམས་རྣམ་པར་འཕེལ་བས་བསོད་་་་་་་

༄༅། །ནམས་རྣམ་པར་སྤེལ་བའི་སྒོ་ནས་རྟོགས་པ་རང་དབང་དུ་གྱུར་པ་སྔར་ལས་མཐར་ཕྱིན་པའི་མཚན་ཉིད་རྣམས་ནི་ངེས་པར་བརྟན་པ་ཡིན་པས་སོ། །ཚིག་དོན་འབྱེད་པ་ནི། ངེས་པར་བརྟན་པ་ཡིན་ནོ་ཞེས་་མངོན་པར་བརྗོད་དོ། །གང་ལས་ན། མདོ་ལས་བརྗོད་པས་བརྟན་པ་ཡིན་ནོ། །གང་ན་བཟོད་པའི་རྩེ་སྦྱོར་ཁྱད་པར་ཅན་ནི། བསོད་ནམས་འཕེལ་བའི་རིམ་པ་དེ་ལྟར་གཞན་དོན་བྱེད་པའི་ཡང་དག་པའི་ཐབས་ལ་་མཁས་པ་དང་སྙིང་རྗེ་ཆེན་པོ་མངོན་དུ་བྱེད་པའི་སྟོབས་ཀྱིས་རྣམ་པར་མི་རྟོག་པ་ཆོས་དབྱིངས་རྟོགས་པའི་རྗེས་ཐོབ་ཀྱི་གནས་སྐབས་ན། སེམས་ཅན་མ་བརྒལ་བ་བརྒལ་བ་དང་། མ་གྲོལ་བ་དགྲོལ་བ་དང་།དབུགས་མ་ཕྱུང་བ་དབུགས་དབྱུང་བ་དང་། མྱ་ངན་ལས་མ་འདས་པ་མྱ་ངན་ལས་འདའ་བའི་སེམས་ཅན་གྱི་དོན་ཡོངས་སུ་མི་གཏོང་བར་སྒྲུབ་པ་ལ་ངེས་པར་འཇུག་ཅིང་དེ་ལས་སླར་མི་ལྡོག་པས་ན་གཞན་དོན་ཕྲིན་༢༥ས་་་་་་བརྟན་པ་ཡིན་ནོ། །བརྒལ་བ་དང་གྲོལ་བ་དང་དབུགས་ཕྱུང་བ་དང་མྱ་ངན་ལས་འདས་པ་ནི། རིམ་པ་བཞིན་དུ་མཐོང་ལམ་དང་སྒོམ་ལམ་དང་ཁྱད་པར་གྱི་ལམ་དང་མི་སློབ་པའི་ལམ་རྟོགས་པའི་དབྱེ་བས་སོ། །ངག་་་དོན་།་ བཟོད་པའི་རྩེ་སྦྱོར་ཁྱད་པར་ཅན་ཆོས་ཅན། ཆོས་དབྱིངས་རྟོགས་པའི་རྗེས་ཐོབ་ཀྱི་གནས་སྐབས་ན་གཞན་དོན་ཕྲིན་ལས་བརྟན་པ་ཡིན་ཏེ། གཞན་དོན་བྱེད་པའི་ཐབས་ལ་མཁས་པ་དང་སྙིང་རྗེ་ཆེན་པོའི་་་་་་་

སྟོབས་ཀྱིས་སེམས་ཅན་གྱི་དོན་མི་གཏོང་བར་སྒྲུབ་པ་ལ་འཇུག་ཅིང་། སླར་མི་ལྡོག་པའི་ཕྱིར། བཟོད་པའི་རྩེ་སྤྱོར་ཁྱད་པར་ཅན་ནི་ཐེག་པ་གསུམ་གྱི་རྟོགས་རིགས་རྫོགས་པར་བྱེད་པའི་ཐབས་ལ་མཁས་པའི་སྟོབས་་་་་་་ཀྱིས་རྣམ་པར་མི་རྟོག་པ་ཆོས་དབྱིངས་རྟོགས་པའི་མཉམ་གཞག་གི་གནས་སྐབས་ན་མཁྱེན་གསུམ་གྱི་ཆོས་སེམས་བསྐྱེད་དང་གདམས་ངག་ལ་སོགས་པའི་རྟོགས་རིགས་རྣམས་ཡོངས་སུ་རྫོགས་པ་བླ་ན་མེད་པར་བྱེད་པ་ལ་་་་་་ངེས་པར་འཇུག་ཅིང་དེ་ལས་སླར་མི་ལྡོག་པས་ན། རང་དོན་རྟོགས་པ་བརྟན་པ་ཡིན་ནོ། །ངག་དོན་རིགས་འགྲེའོ། །བཞི་པ་སེམས་ཀུན་ཏུ་གནས་པ་ལ། མཚམས་སྦྱར་བ་ནི། ཤེས་བྱ་ཆོས་ཅན། བརྟན་པའི་་རྗེས་སུ་སེམས་ཀུན་ཏུ་གནས་པ་བསྟན་པ་ལ་རྒྱུ་མཚན་ཡོད་དེ། གོང་དུ་བསྟན་པ་དེ་ལྟར་རྟོགས་པ་ངེས་པར་བརྟན་པར་བྱེད་པའི་སྒོ་ནས་སྔར་ལས་རྟོགས་པ་ངེས་པར་བརྟན་པར་གྱུར་པའི་མཚན་ཉིད་ཅན་གྱི་ཏིང་ངེ་འཛིན་་་་ནི་སེམས་ཀུན་ཏུ་གནས་པ་ཡིན་པས་སོ། །ཚིག་དོན་འབྱེད་པ་ནི། བྱང་སེམས་བཞིའི་སེམས་བསྐྱེད་ལ་རྗེས་སུ་ཡི་རང་བ་དང་ལྡན་པའི་ཆོས་མཆོག་རྩེ་སྦྱོར་གྱི་ཏིང་ངེ་འཛིན་ནི་མདོ་ལས་བསོད་ནམས་མང་པོའི་སྒོ་ནས་་་་་་བསྒྲགས་པ་སྟེ་བརྗོད་པ་ཡིན་པས་བསོད་ནམས་མང་ངོ་། །གང་ན། ཕ་རོལ་ཏུ་ཕྱིན་པ་དང་སྙིང་རྗེ་ལ་སོགས་པའི་ཚོགས་རྣམས་ཀྱི་ངོ་བོ་ཆོས་མཆོག་རྩེ་སྤྱོར་གྱི་ཏིང་ངེ་འཛིན་གྱི་འབྲས་བུ་བསོད་ནམས་དང་ཡེ་ཤེས་ཀྱི་་་་་་་

༄༅། །ཚོགས་ནིའོ། །གང་ལས་ན། གླིང་བཞི་པ་དང་། སྟོང་གཅིག་དང་། སྟོང་གཉིས་དང་། སྟོང་གསུམ་གྱི་འཇིག་རྟེན་གྱི་ཁམས་རྣམས་ཀྱི་རི་རབ་རྣམས་སྲང་ལ་གཞལ་བའི་གྲངས་ཡོད་ན་དེ་དཔེར་་་་་་་མཛད་ནས་དེ་ལས་སོ། །དེའི་རྒྱུ་མཚན། མདོ་ལས། ཚད་སྲིད་པ་ནི་རྣལ་འབྱོར་པའི་བློའི་སྲང་ཚད་ཀྱིས་གཞལ་བར་ནུས་སོ། །ཞེས་བྱ་བའི་ཚུལ་གྱིས་སྟོང་གསུམ་གྱི་རི་རབ་རྣམས་ཀྱི་ཚད་རྒྱང་གྲགས་ལ་སོགས་་་་་་་པའི་སྒོ་ནས་རྣལ་འབྱོར་པས་གཟུང་བར་ནུས་ཀྱི། དེའི་ཚོགས་གཉིས་ནི་དེ་དག་ལས་ཁྱད་པར་དུ་འཕགས་ཤིང་ཚད་ལས་འདས་པའི་ཚོགས་ཡིན་པའི་ཕྱིར་རོ། །བྱང་སེམས་བཞི་ནི། ཐེག་པ་ལ་གསར་དུ་ཞུགས་པ་ནི་་་མོས་པས་སྤྱོད་པའི་ས་པའོ། །སྤྱོད་པ་ལ་ཞུགས་པ་ནི་རབ་དགའ་ལ་སོགས་པའི་ས་དང་པོ་བདུན་ལ་གནས་པའོ། །ཕྱིར་མི་ལྡོག་པ་ནི་དག་པ་ས་གསུམ་ལ་གནས་པའོ། །སྐྱེ་བ་གཅིག་གིས་ཐོགས་པའི་བྱང་སེམས་ནི་ས་བཅུ་པ་ལ་གནས་པའོ། །མདོར་ན། མདོ་ལས་བསོད་ནམས་མང་པོའི་སྒོ་ནས་བརྗོད་པའི་ཏིང་ངེ་འཛིན་ནི་སེམས་ཀུན་ཏུ་གནས་པ་ཡིན་ནོ། །ངག་དོན། ཆོས་མཆོག་རྩེ་སྦྱོར་གྱི་ཏིང་ངེ་འཛིན་ཆོས་ཅན། བསོད་་་་་ནམས་མང་པོ་དང་ལྡན་པ་ཡིན་ཏེ། སྟོང་གསུམ་གྱི་རི་རབ་སྲང་ལ་གཞལ་བའི་ཚད་ཡོད་ན་དེ་དཔེར་མཛད་ནས་དེ་བས་ཁྱོད་ཀྱི་འབྲས་བུ་ཚོགས་གཉིས་ཁྱད་པར་དུ་འཕགས་ཤིང་ཚད་ལས་འདས་པའི་ཕྱིར། མདོར་ན་རྨི་་་

ལམ་ན་ཡང་ཆོས་རྣམས་ཀུན་རྨི་ལམ་ལྟ་བུར་ལྟ་བ་ལ་སོགས་པའི་རྟགས་བཅུ་གཉིས་དང་། སོགས་པ་རྣམ་འཕེལ་བཅུ་དྲུག་དང་། བརྟན་པ་གཉིས་དང་། སེམས་ཀུན་ཏུ་གནས་པས་དངོས་སུ་མཚོན་ནས་བསྟན་པའི་་་་་་བསྡུས་བསྒོམ་རབ་ཏུ་གྱུར་པའི་རྣལ་འབྱོར་ནི་གོ་རིམ་བཞིན་དུ་ངེས་འབྱེད་ཆ་མཐུན་དྲོད་དང་། རྩེ་མོ་དང་། བཟོད་པ་དང་། ཆོས་མཆོག་རྩེ་སྦྱོར་གྱི་ངོ་བོ་ཡིན་པར་ཁོང་དུ་ཆུད་པར་བྱ་བ་ཡིན་ཏེ། དེའི་མཚན་ཉིད་་་་་ཡིན་པའི་ཕྱིར་རོ། །ལྔ་པ་མཐོང་སྤང་རྟོག་པའི་གཉེན་པོར་མཐོང་ལམ་རྩེ་སྦྱོར་ལ། མཚམས་སྦྱར་བ་དང་། སྤང་བྱ་རྟོག་པ་བཤད། ཞར་ལ་བྱུང་བའི་དོན། རྣལ་མ་མཐོང་ལམ་རྩེ་སྦྱོར་དངོས། དབང་དུ་བྱ་་་་་་་བའི་ཕྱིར་སྒོམ་པ་དང་ལྔ་ལས། དང་པོ་ནི། ཤེས་བྱ་ཆོས་ཅན། ངེས་འབྱེད་ཆ་མཐུན་གྱི་འོག་ཏུ་མཐོང་ལམ་བསྟན་པ་ལ་རྒྱུ་མཚན་ཡོད་དེ། དེ་ལས་དེ་འབྱུང་བས་སོ། །གཉིས་པ་ལ། མཚམས་སྦྱར་བ་ནི།མཐོང་ལམ་རྩེ་སྦྱོར་དེ་ལ་མི་མཐུན་པའི་ཕྱོགས་གཉེན་པོ་དང་བཅས་པ་རྣམ་པ་བཞི་ཡོད་བས་སོ། །དེ་བཞི་རིམ་པ་བཞིན་དུ་སྟོན་པ་ཡིན་ནོ། །གཉིས་པ་བསྡུས་དོན་ལ་གཉིས་ལས། གཟུང་རྟོག་མདོར་བསྟན་ལ།མཚམས་སྦྱར་བ་ནི། ཤེས་བྱ་ཆོས་ཅན། དང་པོར་མི་མཐུན་ཕྱོགས་གཟུང་རྟོག་གཉིས་བསྟན་པ་ལ་རྒྱུ་མཚན་ཡོད་དེ། འཛིན་རྟོག་ལས་གཟུང་རྟོག་རགས་པའི་ཕྱིར། ཚིག་དོན་འབྱེད་པ་ལ། ཡུལ་ནི། ཐེག་་་་་་་

༄༅། །ཆེན་སེམས་བསྐྱེད་ཆོས་ཅན། འཇུག་བྱ་ཡིན་ཏེ། བྱང་སེམས་ཀྱི་བླང་བྱ་ཡིན་པའི་ཕྱིར། དམན་པའི་མྱང་འདས་ཆོས་ཅན། ལྡོག་བྱ་ཡིན་ཏེ། བྱང་སེམས་ཀྱི་དོར་བྱ་ཡིན་པའི་ཕྱིར། རྟོག་པའི་ངོ་་བོ་ནི། བྱང་སེམས་ཀྱི་ཆོས་རང་དོན་དུ་མི་དམིགས་པའི་ངོ་བོ་ལམ་ཤེས་ལ་དམིགས་ནས་ལེན་པར་འདོད་པའི་སྒོ་ནས་འཇུག་བྱའི་གཟུང་བར་ཞེན་པའི་བློ་མཚན་གཞི། སྒྲུབ་རྟོག་ཏུ་གྱུར་པའི་འཇུག་པ་གཟུང་རྟོག་ཏུ་་་་་་་མཚོན་།་ དམིགས་ཡུལ་བྱང་སེམས་ཀྱི་བླང་བྱ་ལ་དམིགས་ནས་འཇུག་བྱའི་གཟུང་བར་ཞེན་པའི་བློ་ཡིན་པ། རང་དོན་དུ་དམིགས་པའི་ངོ་བོ་ཉན་རང་གི་ཆོས་གཞི་ཤེས་ལ་དམིགས་ནས་འདོར་བར་འདོད་པའི་སྒོ་ནས་་་་་་་ལྡོག་བྱའི་གཟུང་བར་ཞེན་པའི་བློ་མཚན་གཞི། སྒྲུབ་རྟོག་ཏུ་གྱུར་པའི་ལྡོག་པ་གཟུང་རྟོག་ཏུ་མཚོན། དམིགས་ཡུལ་བྱང་སེམས་ཀྱི་དོར་བྱ་ལ་དམིགས་ནས་ལྡོག་བྱའི་གཟུང་བར་ཞེན་པའི་བློ་ཡིན་པ། གཉིས་སུ་འབྱེད་་་པའི་རྒྱུ་མཚན། འདིར་བསྟན་གཟུང་རྟོག་གི་ཡུལ་ལ་བྱང་སེམས་ཀྱི་དོར་བྱ་དང་བླང་བྱ་གཉིས་ཡོད་པས་འདིར་བསྟན་གཟུང་རྟོག་ལ་གཉིས་སུ་ཕྱེའོ། །སོ་སོའི་དབྱེ་བ་ནི། གཉིས་པོ་རེ་རེ་ལ་ཡུལ་དགུ་དགུ་ཡོད་པས་་་་་་གཉིས་པོ་སོ་སོར་དགུ་དགུ་ཡོད་དོ། །རྟོག་པར་འཇོག་པའི་རྒྱུ་མཚན་ནི། འདིར་དངོས་སུ་བསྟན་པའི་གཟུང་རྟོག་རྣམས་ཆོས་ཅན། ཡུལ་ཇི་ལྟ་བ་བཞིན་མ་ཡིན་པར་འཛིན་པའི་ངོ་བོ་ཅན་ཏེ། ཡུལ་ཕྱིན་ཅི་ལོག་ཏུ་་་་་

སྣང་བའི་ཕྱིར་ཏེ། ཡུལ་གྱི་གནས་ལུགས་དང་མ་འབྲེལ་བར་འཇུག་པས་སོ། །མི་མཐུན་ཕྱོགས་སུ་བསྟན་པ་ནི། གཞུང་འདིའི་བསྟན་བྱའི་གཙོ་བོར་གྱུར་པའི་གཟུང་རྟོག་རྣམས་ཆོས་ཅན། མཐོང་ལམ་རྩེ་སྦྱོར་གྱི་མི་མཐུན་ཕྱོགས་ཡིན་ཏེ། རང་རྒྱུད་ལྡན་གྱི་ཤེས་རྒྱུད་ལ་མཐོང་ལམ་རྩེ་སྦྱོར་སྐྱེ་བ་ལ་གེགས་བྱེད་ཡིན་པའི་ཕྱིར། དཔེར་ན་མཐོང་སྤང་ཉོན་སྒྲིབ་བཞིན་ནོ། །འཛིན་རྟོག་མདོར་བསྟན་ལ། མཚམས་སྦྱར་བ་ནི།ཤེས་བྱ་ཆོས་ཅན། གཟུང་རྟོག་གཉིས་བསྟན་ནས་དེའི་རྗེས་སུ་འཛིན་རྟོག་གཉིས་བསྟན་པ་ལ་རྒྱུ་མཚན་ཡོད་དེ། གཟུང་རྟོག་ལས་འཛིན་རྟོག་ཕྲ་བའི་ཕྱིར། ཚིག་དོན་འབྱེད་པ་ལ། ཡུལ་ནི། སྐབས་འདིའི་རྫས་་་ནི་ང་དང་ང་ཡི་བ་རྣམས་ཡིན་ལ། བཏགས་པ་ནི་གཟུགས་སུ་རུང་བ་ལ་གཟུགས་སུ་བཏགས་པ་ནས་ཇི་ལྟ་ཇི་སྙེད་པའི་རྣམ་པ་ཐམས་ཅད་མངོན་དུ་གྱུར་པའི་ཚུལ་གྱིས་རྟོགས་པའི་ཡེ་ཤེས་ལ་རྣམ་མཁྱེན་དུ་བཏགས་པ་་་་་་་རྣམས་ཡིན་ནོ། །ཕུང་པོ་རྟག་གཅིག་རང་དབང་ཅན་དུ་འཛིན་པའི་བློ་ཆོས་ཅན། སྐྱེས་བུ་རྫས་འཛིན་ཅན་གྱི་འཛིན་པ་ཡིན་ཏེ། སོ་སྐྱེའི་འཛིན་པ་ཡིན་པའི་ཕྱིར། ཕུང་པོ་བཏགས་པ་ཙམ་དུ་འཛིན་པའི་བློ་ཆོས་ཅན།སྐྱེས་བུ་བཏགས་འཛིན་ཅན་གྱི་འཛིན་པ་ཡིན་ཏེ། འཕགས་པའི་འཛིན་པ་ཡིན་པའི་སྤྱོར། རྫས་འཛིན་སོ་སྐྱེ་ལ་གཙོ་ཆེ་ལ། བཏགས་འཛིན་འཕགས་པ་ལ་གཙོ་ཆེའོ། །འཕགས་པ་ལའང་རྫས་འཛིན་ཡོད་དེ།

༄༅། །ངར་འཛིན་ཡོད་པའི་ཕྱིར། སོ་སྐྱེ་ལའང་བཏགས་འཛིན་ཡོད་དེ། ཆོས་ཐམས་ཅད་བདག་མེད་དུ་འཛིན་པ་ཡོད་པའི་ཕྱིར། རྟོག་པའི་ངོ་བོ་ནི། ཕུང་པོ་རྟག་གཅིག་རང་དབང་ཅན་དུ་འཛིན་པ་ལ་་་་་་་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་མཚན་གཞི། སྒྲུབ་རྟོག་ཏུ་གྱུར་པའི་རྫས་འཛིན་རྟོག་པར་མཚོན། དམིགས་ཡུལ་སོ་སྐྱེའི་འཛིན་པ་ལ་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་ཡིན་པ། ཕུང་པོ་བཏགས་པ་ཙམ་དུ་འཛིན་པའི་མཐོང་ལམ་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་མཚན་གཞི། སྒྲུབ་རྟོག་ཏུ་གྱུར་པའི་བཏགས་འཛིན་རྟོག་་་་་་་པར་མཚོན། དམིགས་ཡུལ་འཕགས་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་ཡིན་པ། དགག་རྟོག་ཤུ་གས་ལ་བསྟན་ཏོ། །གཉིས་སུ་འབྱེད་པའི་རྒྱུ་མཚན་ནི། འདིར་་་་་བསྟན་འཛིན་རྟོག་གི་ཡུལ་ལ་སོ་སྐྱེ་དང་འཕགས་པའི་འཛིན་པ་གཉིས་ཡོད་པའི་དབྱེ་བས་རྫས་འཛིན་དང་བཏགས་འཛིན་རྟོག་པ་གཉིས་སུ་ཕྱེའོ། །ཡང་ན་འདིར་བསྟན་འཛིན་རྟོག་ལ་སོ་སྐྱེ་དང་འཕགས་པའི་འཛིན་པ་ལ་་་་་དམིགས་ནས་གོ་རིམ་བཞིན་དུ་སྐྱེས་བུ་རྫས་ཡོད་དང་། བཏགས་ཡོད་དུ་འཛིན་པའི་རྟེན་ཅན་གྱི་འཛིན་རྟོག་གཉིས་ཡོད་པས་རྫས་འཛིན་དང་བཏགས་འཛིན་རྟོག་པ་གཉིས་སུ་ཕྱེའོ། །སོ་སོའི་དབྱེ་བ་ནི། གཉིས་པོ་རེ་་

རེ་ལ་ཡུལ་དགུ་དགུ་ཡོད་པའི་དབྱེ་བས་འཛིན་རྟོག་དེ་གཉིས་ལ་སོ་སོར་དགུ་དགུ་ཡོད་དོ། །རྟོག་པར་འཇོག་པའི་རྒྱུ་མཚན་ནི། འདིར་བསྟན་འཛིན་རྟོག་རྣམས་ཆོས་ཅན། ཡུལ་ཇི་ལྟ་བ་བཞིན་མ་ཡིན་པར་འཛིན་པའི་ངོ་བོ་ཅན་ཡིན་ཏེ། ཡུལ་ཕྱིན་ཅི་ལོག་ཏུ་སྣང་བའི་ཕྱིར་ཏེ། འཛིན་སྟངས་དོན་དང་མཐུན་པར་འཛིན་པའི་ངོ་བོས་དབེན་པའི་བློ་ཡིན་པའི་ཕྱིར། ཆོས་ཅན། ཡུལ་བདེན་པ་བ་འཛིན་པའི་ངོ་བོས་དབེན་པ་ཡིན་ཏེ།ཡུལ་བདེན་པ་བ་གང་གི་ཡང་འཛིན་པ་མི་རིགས་པའི་ཕྱིར་ཏེ། ཁྱོད་ཀྱི་ཡུལ་དུ་གྱུར་པའི་གཟུང་བའི་དོན་ཁྱོད་ཀྱིས་གཟུང་བ་དེ་བཞིན་དུ་གཟུང་བའི་ངོ་བོར་ཡོད་པ་མ་ཡིན་པའི་ཕྱིར། མི་མཐུན་ཕྱོགས་སུ་བསྟན་པ་ནི།འདིར་བསྟན་མཐོང་སྤང་འཛིན་རྟོག་རྣམས་ཆོས་ཅན། མཐོང་ལམ་རྩེ་སྦྱོར་གྱི་མི་མཐུན་ཕྱོགས་ཡིན་ཏེ། རང་རྒྱུད་ལྡན་གྱི་ཤེས་རྒྱུད་ལ་དེ་སྐྱེ་བའི་གེགས་བྱེད་པ་ཡིན་པའི་ཕྱིར། དཔེར་ན་མཐོང་སྤངས་ཉོན་སྒྲིབ་བཞིན་་ནོ་།་ །རྒྱས་བཤད་ལ་བཞི་ལས། གཟུང་རྟོག་དང་པོ་རྒྱས་བཤད་ལ། མཚམས་སྦྱར་བ་ནི། ངོ་བོ་ཉིད་དང་རིགས་དང་ནི། །ཞེས་སོགས་ཀྱི་ཚིགས་བཅད་གཅིག་ཆོས་ཅན། དོན་ཡོད་དེ། ཁྱོད་ལ་བརྟེན་ནས་་གཟུང་རྟོག་དང་པོ་འཇུག་པའི་རྟེན་ཅན་ཇི་ལྟར་རྣམ་པ་དགུ་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། བྱང་སེམས་འགའ་ཞིག་གིས་རྣམ་པར་རྟོག་གོ །གང་ལ་ན། ངོ་བོ་ཉིད་ལ་སོགས་པ་བྱང་་

༄༧། །སེམས་ཀྱི་བླང་བྱའི་ཆོས་རྣམས་ལའོ། །ཇི་ལྟར་ན་བླང་བྱའི་གཟུང་བ་ཉིད་དུ་འཇུག་པར་བྱའོ་ཞེས་འཇུག་བྱའི་གཟུང་བར་ཞེན་པའི་ཚུལ་གྱིས་སོ། །དེ་ལ་དོན་དམ་པར་འཇུག་བྱར་འཁྲུལ་པའི་རྒྱུ་མཚན།སྐྱོན་མེད་ཅིང་ཀུན་རྫོབ་ཏུ་བླང་བྱ་ཡིན་པ་ཉིད་ཀྱིས་སོ། །དེས་ན་དམིགས་ཡུལ་བྱང་སེམས་ཀྱི་བླང་བྱ་ལ་དམིགས་ནས་འདུག་བྱའི་གཟུང་བར་ཞེན་པའི་བློ་ནི། སྒྲུབ་རྟོག་ཏུ་གྱུར་པའི་འཇུག་པའི་རྟེན་ཅན་གྱི་རྟོག་པ་ཡིན་་་པས་དེ་ནི་དབྱེ་གཞི། དབྱེ་ངོ་ངོ་བོ་ཉིད་ཀྱི་རྟོག་པ་དང་། རིགས་ཀྱི་དང་། ལམ་ཡང་དག་པར་འགྲུབ་པའི་དང་། དམིགས་པ་མི་ཞབྲུལ་པའི་དང་། མི་མཐུན་ཕྱོགས་དང་། གཉེན་པོའི་དང་། རང་གི་རྟོགས་་་པའི་དང་། བྱེད་པ་དང་། ལས་ཀྱི་དང་། བྱ་བ་འབྲས་བུ་དང་བཅས་པའོ་རྟོག་པ་དང་རྣམ་པ་དགུའོ། །འབྱེད་པའི་རྒྱུ་མཚན་ཡུལ་དགུ་ཡོད་པས་སོ། །ཡུལ་དགུ་ནི་གང་། རྟོག་པ་དགུའི་ངོ་བོ་ནི་ཅི་ཞེ་ན།དོན་དམ་པར་རྒྱུ་ཕྱིན་དྲག་དབེན་པས་དོན་དམ་པར་འབྲས་བུ་བྱང་ཆུབ་དབེན་པ་མ་ཐོབ་ཀྱང་ཀུན་རྫོབ་ཏུ་རྒྱུ་ཕྱིན་དྲུག་གི་ངོ་བོ་ཉིད་འབྲས་བུ་བླ་མེད་བྱང་ཆུབ་འཐོབ་པ་ཆོས་ཅན། འཇུག་བྱ་ཡིན་ཏེ། བྱང་སེམས་ཀྱི་བླང་་་བྱ་ཡིན་པའི་ཕྱིར། རཱུ་ཕྱིན་དྲུག་གི་ངོ་བོ་ཉིད་འབྲས་བུ་བླ་མེད་བྱང་ཆུབ་འཐོབ་པ་ལ་དམིགས་ནས་འཇུག་བྱའི་གཟུང་བར་ཞེན་པའི་བློ་ནི་སྒྲུབ་རྟོག་ཏུ་གྱུར་པའི་ངོ་བོ་ཉིད་ཀྱི་རྟོག་པ་ཡིན་ནོ། །དེ་ལྟ་བུའི་བློ་ཆོས་ཅན།

འཇུག་པ་གཟུང་རྟོག་ཡིན་ཏེ། དམིགས་ཡུལ་བྱང་སེམས་ཀྱི་བླང་བྱ་ལ་དམིགས་ནས་འཇུག་བྱའི་གཟུང་བར་ཞེན་པའི་བློ་ཡིན་པའི་ཕྱིར། རྒྱུ་ཕྱིན་དྲུག་གི་ངོ་བོ་ཉིད་འབྲས་བུ་བླ་མེད་བྱང་ཆུབ་འཐོབ་པ་ལ་དམིགས་ནས་་་་་་འཇུག་བྱའི་གཟུང་བར་ཞེན་པའི་བློ་མཐོང་ལམ་རྩེ་སྦྱོར་གྱི་གཞོམ་བྱར་གྱུར་པ་དེ་ཆོས་ཅན། མཐོང་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་ཀྱི་གནས་སྐབས་ཀྱི་སྤང་བྱ་ཡིན་ཏེ། དེའི་གནས་སྐབས་ཀྱིས་རྣམ་པར་འཇོམས་་་་་པའི་ཕྱིར། འདི་བཞིན་དུ་འོག་མ་བརྒྱད་ལ་ཡང་ཤེས་པར་མཛོད། ས་བརྒྱད་པ་མི་གཡོ་བ་དང་། དགུ་པ་ལེགས་པའི་བློ་གྲོས་དང་། བཅུ་པ་ཆོས་ཀྱི་སྤྲིན་ལ་འཇུག་པའི་སྒོ་ནས་གནས་སྐབས་རྫོགས་པའི་སངས་་རྒྱས་ཀྱི་རིགས་སུ་ངེས་པ་དང་། ཆོས་ཐམས་ཅད་བདེན་མེད་སྒྱུ་མ་ལྟ་བུར་རྟོགས་པའི་སྒོ་ནས་ཐེག་ཆེན་གྱི་མཐོང་སྒོམ་གྱི་ལམ་ཡང་དག་པར་འགྲུབ་པའི་ཐབས་ལ་མཁས་པ་དང་། ཆོས་ཐམས་ཅད་གཟུང་འཛིན་དང་བྲལ་བར་སྣང་བརྙན་ཙམ་དུ་ཟད་པར་རྟོགས་པའི་སྒོ་ནས་དམིགས་པ་མ་ཞབྲུལ་བ་དང་། ཡོན་ཏན་མཐོང་བ་སྔོན་དུ་འགྲོ་བའི་སྒོ་ནས་བླང་བྱར་ཤེས་ཏེ་གཉེན་པོ་རྣམ་པར་མི་རྟོག་པའི་ཡེ་ཤེས་ལེན་པ་དང་། སྐྱོན་མཐོང་བ་སྔོན་དུ་་་་འགྲོ་བའི་སྒོ་ནས་དོར་བྱར་ཤེས་ཏེ་མི་མཐུན་ཕྱོགས་ཤེས་སྒྲིབ་སྤོང་བ་དང་། སྒྲིབ་པ་གཉིས་ཀྱི་དྲི་མ་ཐམས་ཅད་དང་བྲལ་བའི་སྒོ་ནས་རང་གི་རྟོགས་པ་མཐར་ཐུག་པ་དང་། ཉན་རང་གི་སྤངས་རྟོགས་དམན་ཞིང་གྱ་ནོམ་་་

༄༅། །པ་མ་ཡིན་པར་རྟོགས་པའི་སྒོ་ནས་ཉན་རང་གིས་ཐག་སྲིང་པར་བྱེད་པ་དང་། གདུལ་བྱའི་བསམ་པ་དང་མཐུན་པར་སྤྲུལ་པའི་སྒོ་ནས་སེམས་ཅན་གྱི་དོན་བྱེད་པའི་ལས་དང་། གཞན་དོན་བྱེད་པའི་ཡང་་་་་་དག་པའི་ཐབས་ལ་མཁས་པའི་སྟོབས་ཀྱིས་སྐྱེ་བོ་ཐམས་ཅད་འགོད་པར་བྱ་བའི་འབྲས་བུ་མི་གནས་པའི་མྱང་འདས་ཆོས་ཅན། འཇུག་བྱ་ཡིན་ཏེ་སོགས་རེགས་འགྲེའོ། །མདོར་ན་འདིར་དངོས་སུ་བསྟན་པའི་གཟུང་རྟོག་དང་པོ་འཇུག་པའི་རྟེན་ཅན་རྣམ་པ་དགུ་པོ་ཆོས་ཅན། མཐོང་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་ཀྱི་གནས་སྐབས་ཀྱི་སྤང་བྱ་ཡིན་ཏེ། དེའི་གནས་སྐབས་ཀྱིས་རྣམ་པར་འཇོམས་པའི་ཕྱིར། གཟུང་རྟོག་གཉིས་པ་་་་་་་རྒྱས་བཤད་ལ། མཚམས་སྦྱར་བ་ནི། སྲིད་དང་ཞི་བར་ལྷུང་བའི་ཕྱིར། །ཞེས་སོགས་ཀྱི་ཚིགས་བཅད་ཆོས་ཅན། དོན་ཡོད་དེ། ཁྱོད་ལ་བརྟེན་ནས་གཟུང་རྟོག་གཉིས་པ་ལྡོག་པའི་རྟེན་ཇི་ལྟར་རྣམ་པ་དགུ་ཡིན་་་་་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། བྱང་སེམས་འགའ་ཞིག་གིས་རྣམ་པར་རྟོག་གོ །གང་ལ་ན། ཉན་རང་གི་རྒྱུད་ལ་བླང་བྱར་གྱུར་པའི་ཡུལ་དགུ་ལ་སོགས་པའི་བྱང་སེམས་ཀྱི་དོར་བྱའི་་་་་་་ཆོས་རྣམས་ལའོ། །ཇི་ལྟར་ན། བླང་བྱའི་གཟུང་བ་མ་ཡིན་པ་ཉིད་དུ་ལྡོག་པར་བྱའོ་ཞེས་ལྡོག་བྱའི་གཟུང་བར་ཞེན་པའི་ཚུལ་གྱིས་སོ། །དེ་ལ་དོན་དམ་པར་ལྡོག་བྱར་འཁྲུལ་པའི་རྒྱུ་མཚན་ཀུན་རྫོབ་ཏུ་མཚན་འཛིན་གྱི་

ཉེས་པ་དང་བཅས་ཤིང་དོར་བྱ་ཡིན་པ་ཉིད་ཀྱིས་སོ། །དེས་ན་བྱང་སེམས་ཀྱི་དོར་བྱ་ལ་དམིགས་ནས་ལྡོག་བྱའི་གཟུང་བར་ཞེན་པའི་བློ་ནི་སྒྲུབ་རྟོག་ཏུ་གྱུར་པའི་ལྡོག་པའི་རྟེན་ཅན་གྱི་གཟུང་རྟོག་ཡིན་པས་དེ་དབྱེ་གཞི།དབྱེ་ངོ་རྟོགས་པ་དམན་པའི་རྟོག་པ་དང་། ཡོངས་སུ་འཛིན་པ་མེད་པའི་དང་། ལམ་མ་ཚང་བའི་དང་། གཞན་གྱི་རྐྱེན་གྱིས་འགྲོ་བའི་དང་། ཆེད་དུ་བྱ་བ་ལོག་པའི་དང་། ཉི་ཚེ་བའི་དང་། རྟོགས་པ་སྣ་ཚོགས་ཐ་དད་པའི་དང་། གནས་པ་དང་འཇུག་པ་ལ་རྨོངས་པའི་དང་། རྗེས་ལ་འགྲོ་བའི་རྣམ་པར་རྟོག་པ་དང་རྣམ་པར་དགུའི་བདག་ཉིད་འདིའོ། །འབྱེད་པའི་རྒྱུ་མཚན་ཡུལ་དགུ་ཡོད་པས་སོ། །ཡུལ་དགུ་དང་རྟོག་པ་་་་་་དགུ་པོ་གང་ཞེ་ན། སྲིད་པ་འཁོར་བ་དང་ཞི་བ་དམན་པའི་མྱང་འདས་གང་རུང་དུ་ལྷུང་བས་ཐེག་ཆེན་ལ་ལྟོས་ཏེ་རྟོགས་པ་དམན་པ་ཆོས་ཅན། ལྡོག་བྱ་ཡིན་ཏེ། བྱང་སེམས་ཀྱི་དོར་བྱ་ཡིན་པའི་ཕྱིར། ཐེག་ཆེན་ལ་་་་ལྟོས་ཏེ་རྟོགས་པ་དམན་པ་ལ་དམིགས་ནས་ལྡོག་བྱའི་གཟུང་བར་ཞེན་པའི་བློ་མཐོང་ལམ་རྩེ་སྦྱོར་གྱི་གཞོམ་བྱར་གྱུར་པ་དེ་ཆོས་ཅན། ལྡོག་པའི་རྟེན་ཅན་གྱི་གཟུང་རྟོག་ཡིན་ཏེ། བྱང་སེམས་ཀྱི་དོར་བྱ་ལ་དམིགས་ནས་་་ལྡོག་བྱའི་གཟུང་བར་ཞེན་པའི་བློ་ཡིན་པའི་ཕྱིར། ཆོས་ཅན། མཐོང་ལམ་རྩེ་སྦྱོར་གྱི་སེམཐེ་དང་སེམས་ལས་བྱུང་བ་འཇུག་པ་བར་ཆད་མེད་ལམ་གྱི་གནས་སྐབས་ཀྱི་སྤང་བྱ་ཡིན་ཏེ། དེའི་གནས་སྐབས་ཀྱི་གཞོམ་བྱ་་་

༄༅། །ཡིན་པའི་ཕྱིར། འདི་བཞིན་དུ་འོག་མ་བརྒྱད་ལའང་མཛོད། རང་ཉིད་ལ་ཐེག་ཆེན་གྱི་ཆོས་ཟབ་མོ་དངོས་སུ་སྟོན་བཞིན་རྔ།འི་དགེ་བའི་བཤེས་གཉེན་ཐབས་མཁས་ཁྱད་པར་ཅན་དང་བྲལ་བས་ཐེག་ཆེན་་་་་གྱི་ཕྱི་ནང་གི་ཡོངས་འཛིན་ཁྱད་པར་ཅན་གྱིས་ཡོངས་སུ་འཛིན་པ་མེད་པ་དང་། ཤེས་སྒྲིབ་མཐའ་དག་གི་གཉེན་པོ་མ་ཐོབ་པས་རྫོགས་པའི་བྱང་ཆུབ་སྒྲུབ་པའི་ལམ་ཚང་བར་མ་ཐོབ་པ་དང་། བྱང་ཆུབ་ཐོབ་པ་དེ་བཞིན་་་་གཤེགས་པའི་མཆོག་གི་སྤྲུལ་པའི་སྐུ་སོགས་ཡོངས་འཛིན་གཞན་གྱིས་སྒྲ་བཅས་ཀྱི་སྒོ་ནས་གདམས་ངག་བསྟན་པ་ལ་ངེས་པར་ལྟོས་པས་ཡོངས་འཛིན་གཞན་གྱི་གདམས་ངག་གི་རྐྱེན་གྱིས་རང་གི་བྱང་ཆུབ་ཏུ་འགྲོ་བ་དང་།གཞན་དོན་དུ་སེམས་ཆེན་པོ་སོགས་ཆེན་པོ་གསུམ་གྱི་ཆེད་དུ་མི་འཇུག་པ་དང་རང་དོན་དུ་དམན་པའི་མྱང་འདས་ཀྱི་ཆེད་དུ་ལམ་ལ་འཇུག་པས་ཆེད་དུ་བྱ་བ་ལོག་པ་དང་། ཉོན་སྒྲིབ་ཙམ་གྱི་གཉེན་པོ་བྱེད་པས་སྤང་བྱ་ཉི་ཚེ་་་བ་སྤོང་བའི་ལམ་གྱི་བྱ་བ་བྱེད་པ་དང་། རང་དོན་དུ་དམིགས་པ་དང་བཅས་ཏེ་བསྒོམས་པས་འབྲས་བུ་དང་པོ་རྒྱུན་ཞུགས་ཀྱི་འབྲས་བུ་སོགས་རྟོགས་པ་ཐ་དད་སྣ་ཚོགས་པ་ཉིད་དང་། མ་རིག་པའི་བག་ལ་ཉལ་ཅུང་ཟད་་་ཀྱང་མ་སྤངས་པས་ལམ་མཆོག་ལ་གནས་པ་དང་། འབྲས་བུ་གྱ་ནོམ་པར་འགྲོ་བ་མི་ཤེས་པ་དང་། རྣམ་མཁྱེན་གྱིས་སྤངས་རྟོགས་ཀྱི་རིགས་ཐམས་ཅད་ཚང་ལ་རྫོགས་པར་ཐོབ་པས་རྣམ་མཁྱེན་ནི་དམན་པའི་མྱང་འདས་

ཐམས་ཅད་ཀྱི་མཇུག་ཏུ་འགྲོ་ཞིང་ལུས་པས་དམན་པའི་མྱང་འདས་དེ་མྱང་འདས་མཚན་ཉིད་པ་མ་ཡིན་པའོ། །མདོར་ན་དམན་པའི་མྱང་འདས་ཆོས་ཅན། ལྡོག་བྱ་ཡིན་ཏེ། མན་རིགས་འགྲེའོ། །མདོར་ན།འདིར་དངོས་སུ་བསྟན་པའི་ལྡོག་པ་གཟུང་རྟོག་དགུ་པོ་འདི་ཆོས་ཅན། མཐོང་ལམ་རྩེ་སྦྱོར་གྱི་འཇུག་པ་བར་ཆད་མེད་ལམ་གྱི་སྤང་བྱ་ཡིན་ཏེ། དེའི་གཞོམ་བྱ་ཡིན་པའི་ཕྱིར། རྫས་འཛིན་རྟོག་པ་རྒྱས་བཤད་ལ།མཚམས་སྦྱར་བ་ནི། འཛིན་པ་དང་ནི་འདོར་བ་དང་། །ཞེས་སོགས་ཀྱི་ཚིགས་བཅད་ཆོས་ཅན། དོན་ཡོད་དེ། ཁྱོད་ལ་བརྟེན་ནས་སོ་སྐྱེའི་འཛིན་པ་ལ་དམིགས་པ་འཛིན་རྟོག་དང་པོ་སྐྱེས་བུ་རྫས་ཡོད་དུ་འཛིན་པའི་་རྟེན་ཅན་ཇི་ལྟར་རྣམ་པ་དགུ་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། བྱང་སེམས་འགའ་ཞིག་གིས་རྣམ་པར་རྟོག་གོ །གང་ལ་ན། ཡུལ་དགུ་ལ་དམིགས་པའི་སོ་སྐྱེའི་འཛིན་པ་དགུ་ལའོ། །ཇི་ལྟར་ན། དོན་དམ་པའི་དངོས་པོ་སྟེ་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་ཚུལ་གྱིས་སོ། །དེས་ན་སོ་སྐྱེའི་འཛིན་པ་ལ་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་ནི་སྒྲུབ་རྟོག་ཏུ་གྱུར་པའི་་་འཛིན་རྟོག་དང་པོ་རྫས་འཛིན་རྟོག་པར་ཤེས་པར་བྱ་བ་ཡིན་པས་དེ་དབྱེ་གཞི། དབྱེ་ངོ་འཛིན་པ་དང་འདོར་བའི་རྟོག་པ་དང་། ཡིད་ལ་བྱེད་པ་དང་། ཁམས་གསུམ་དང་ཉེ་བར་འབྲེལ་བའི་དང་། གནས་པ་དང་།

༄༧། །མངོན་པར་ཞེན་པ་དང་། དངོས་པོར་བཏགས་པ་དང་། ཆགས་པ་དང་། གཉེན་པའི་དང་། ཇི་ལྟར་འདོད་པ་བཞིན་འགྲོ་བ་ཉམས་པའི་རྟོག་པ་དང་དགུའོ། །འབྱེད་པའི་རྒྱུ་མཚན་ཡུལ་དགུ་ཡོད་་་པས་སོ། །ཡུལ་དང་རྟོག་པ་དགུ་པོ་གང་ཞེ་ན། ཀུན་རྫོབ་ཏུ་སྒྱུ་མ་མཁན་བཞིན་དུ་ཡོན་ཏན་འཛིན་པ་དང་སྐྱོན་གཏོང་བ་ལ་སོ་སྐྱེ་འགའ་ཞིག་གིས་རྫས་སུ་འཛིན་པའི་འཛིན་པ་ཆོས་ཅན། སྟེས་བུ་རྫས་འཛིན་ཅན་གྱི་་་་་འཛིན་པ་ཡིན་ཏེ། སོ་སྐྱེའི་འཛིན་པ་ཡིན་པའི་ཕྱིར། དེ་ལྟ་བུའི་འཛིན་པ་ལ་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་ནི་འཛིན་པ་དང་འདོར་བའི་རྟོག་པ་ཡིན་ནོ། །སྐུན་རྫོབ་ཏུ་སྒྱུ་མ་མཁན་་་་་་་བཞིན་དུ་ཡོན་ཏན་འཛིན་པ་དང་སྐྱོན་གཏོང་བ་ལ་སོ་སྐྱེ་འགའ་ཞིག་གིས་རྫས་སུ་འཛིན་པའི་འཛིན་པ་ལ་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་མཐོང་ལམ་རྩེ་སྦྱོར་གྱི་གཞོམ་བྱར་གྱུར་པ་དེ་ཆོས་་་་་་་ཅན་།་ རྫས་འཛིན་རྟོག་པ་ཡིན་ཏེ། དམིགས་ཡུལ་སོ་སྟེའི་འཛིན་པ་ལ་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་ཡིན་པའི་ཕྱིར། ཆོས་ཅན། མཐོང་ལམ་རྩེ་སྦྱོར་གྱི་སྦོར་བ་ཉེར་བསྡོགས་ཀྱི་་་གནས་སྐབས་ཀྱི་སྤང་བྱ་ཡིན་ཏེ། དེའི་གནས་སྐབས་ཀྱི་རྒོནོམ་བྱ་ཡིན་པའི་ཕྱིར། འདི་བཞིན་དུ་འོག་མ་བརྒྱད་ལ་ཡང་མཛོད། ཡང་དག་པ་ཉིད་དུ་ཡིད་ལ་མི་བྱེད་པའི་ཚུལ་གྱིས་ཡིད་ལ་བྱེད་པ་དང་། བདེན་པར་་་

ཡིད་ལ་བྱས་པའི་རྟེན་འབྲེལ་གྱི་ཆོས་ཉིད་ཀྱིས་ཁམས་གསུམ་ཆར་དང་ཉེ་བར་འབྲེལ་ཞིང་དེར་སྐྱེ་བ་དང་། གཟུགས་སོགས་སྟོང་པ་ཉིད་དུ་རྟོགས་ཏེ་མི་གནས་པའི་ཚུལ་གྱིས་གནས་པ་དང་། དངོས་པོར་མངོན་པར་ཞེན་་པའི་སྒོ་ནས་ཆོས་ཐམས་ཅད་ལ་སྒྱུ་མ་ལྟ་བུར་མངོན་པར་ཞེན་པ་སྟེ་རྟོག་པ་དང་། དོན་དམ་པར་རྫས་སུ་ཡོད་པ་མེད་པས་ཀུན་རྫོབ་ཏུ་ཆོས་ཐམས་ཅད་བརྡ་དང་བཏགས་པ་ཙམ་དུ་སྣང་བར་བྱེད་པ་དང་། ཆོས་ཀྱི་དེ་ཁོ་ན་ཉིད་ཤེས་པས་འཁོར་གསུམ་དུ་མ་ཆགས་པའི་སྒོ་ནས་མངོན་པར་མ་ཞེན་པ་སྔོན་དུ་འགྲོ་བའི་ཚུལ་གྱིས་སྦྱིན་སོགས་ལ་ཆགས་པ་སྟེ་སྤྱོད་པ་དང་། འཁོར་འདས་རང་བཞིན་མེད་པར་མཉམ་པ་ཉིད་དུ་སྒོམ་པའི་གཉེན་པོ་ཉིད་ཀྱིས་འཁོར་འདས་ལ་མཚན་མར་འཛིན་པའི་གཉེན་པོ་བྱེད་པ་དང་། ཡུམ་སྟོང་ཉིད་ཡང་དག་པར་མ་ཤེས་པས་རྫོགས་པའི་བྱང་ཆུབ་ཏུ་ཇི་ལྟར་འདོད་པ་བཞིན་འགྲོ་བ་ཐོགས་པ་ལའོ། །མདོར་ན་འདིར་དངོས་སུ་བསྟན་་་་པའི་འཛིན་རྟོག་དང་པོ་དགུ་ཆོས་ཅན། མཐོང་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་ཀྱི་སྤང་བྱ་ཡིན་ཏེ། དེའི་གཞོམ་བྱ་ཡིན་པའི་ཕྱིར། བཏགས་འཛིན་རྟོག་པ་རྒྱས་བཤད་ལ། མཚམས་སྦྱར་བ་ནི། ཆེད་བཞིན་་་ངེས་པར་མི་འབྱུང་དང་། །ཞེས་སོགས་ཀྱི་ཚིགས་བཅད་ཆོས་ཅན། དོན་ཡོད་དེ། ཁྱོད་ལ་བརྟེན་ནས་འཛིན་རྟོག་གཉིས་པ་སྐྱེས་བུ་བཏགས་ཡོད་དུ་འཛིན་པའི་རྟེན་ཅན་ཇི་ལྟར་རྣམ་པ་དགུ་ཡིན་སྙམ་པའི་དོགས་པ་་་་་་་

ར༅། །སེལ་བའི་ཕྱིར། ཚིག་དོན་འབྱེད་པ་ནི། བྱང་སེམས་འགའ་ཞིག་གིས་རྣམ་པར་རྟོག་གོ །གང་ལ་ན། ཡུལ་དགུ་ལ་དམིགས་པའི་མེཕགས་རྨེའི་འཛིཅ་14་དགུ་ལའོ། །ཇི་ལྟར་ན་སྐྱེས་བུ་བཏགས་་་་་་འཛིན་ཅན་གྱི་འཛིན་པར་ཞེན་པའི་ཚུལ་གྱིས་སོ། །དེས་ན་དམིགས་ཡུལ་འཕགས་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་ནི་རྫས་འཛིན་ལས་གཞན་བཏགས་འཛིན་རྟོག་པ་་་་་ཡིན་པས་དེ་དབྱེ་གཞི། དབྱེ་ངོ་ཆེད་དུ་བྱ་བ་ཇི་ལྟ་བ་བཞིན་ངེས་པར་མི་འབྱུང་བའི་རྟོག་པ་དང་། ལམ་ལ་ལམ་མ་ཡིན་པར་ངེས་པར་འཛིན་པའི་དང་། སྐྱེ་བ་དང་འགག་པའི་དང་། དངོས་པོ་དང་ལྡན་པ་དང་མི་་་་་་་ལྡན་པའི་དང་། གནས་པའི་དང་། རིགས་འཇིག་པའི་དང་། དོན་དུ་གཉེར་བ་མེད་པའི་དང་། རྒྱུ་མེད་པའི་དང་། ཕྱིར་རྒོལ་བའི་ཆོས་དམིགས་པའི་རྟོག་པ་དང་དགུའོ། །འབྱེད་པའི་རྒྱུ་མཚན་ཡུལ་དགུ་ཡོད་་་པས་སོ། །ཡུལ་དང་རྟོག་པ་དགུ་པོ་གང་ཞེ་ན། རང་དོན་དུ་ཉན་རང་དགྲ་བཅོམ་པ་ངེས་པར་འབྱུང་བས་གཞན་དོན་དུ་ཆེད་དུ་བྱ་བ་ཇི་ལྟ་བ་བཞིན་ངེས་པར་མི་འབྱུང་བ་ལ་འཕགས་པ་འགའ་ཞིག་གིས་བཏགས་པ་ཙམ་་་་དུ་འཛིན་པའི་འཛིན་པ་ཆོས་ཅན། སྐྱེས་བུ་བཏགས་འཛིན་ཅན་གྱི་འཛིན་པ་ཡིན་ཏེ་འཕགས་པའི་འཛིན་པ་ཡིན་པའི་ཕྱིར། གཞན་དོན་དུ་ཆེད་དུ་བྱ་བ་ཇི་ལྟ་བ་བཞིན་ངེས་པར་མི་འབྱུང་བ་ལ་འཕགས་པ་འགའ་ཞིག་གིས་

བཏགས་པ་ཙམ་དུ་འཛིན་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་ནི་སྒྲུབ་རྟོག་ཏུ་གྱུར་པའི་ཆེད་དུ་བྱ་བ་ཇི་ལྟ་བ་བཞིན་ངེས་པར་མི་འབྱུང་བའི་རྟོག་པ་ཡིན་ནོ། །དེ་ལྟ་བུའི་བློ་་་་མཐོང་ལམ་རྩེ་སྦྱོར་གྱི་གཞོམ་བྱར་གྱུར་པ་དེ་ཆོས་ཅན། བཏགས་འཛིན་རྟོག་པ་ཡིན་ཏེ། དམིགས་ཡུལ་འཕགས་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་ཡིན་པའི་ཕྱིར།ཆོས་ཅན། མཐོང་ལམ་རྩེ་སྦྱོར་གྱི་འཇུག་པ་བར་ཆད་མེད་ལམ་གྱི་སྤང་བྱ་ཡིན་ཏེ། དེའི་གཞོམ་བྱ་ཡིན་པའི་ཕྱིར། འདི་བཞིན་དུ་འོག་མ་བརྒྱད་ལའང་མཛོད། ཐེག་དམན་རང་གི་མངོན་པར་འདོད་པའི་ལམ་མེད་་་་་པ་རྒྱུ་མཚན་དུ་བྱས་ནས་ལམ་གཞན་ཐེག་ཆེན་གྱི་ལམ་ལ་ལམ་མ་ཡིན་པར་ངེས་པར་འཛིན་པ་དང་། ཀུན་རྫོབ་ཀྱི་ངོ་པོས་རྒྱུ་དང་འབྲས་བུ་སྐྱེ་འགག་བྱེད་པ་དང་། ས་བརྒྱད་པ་ཡན་ཆད་དུ་མཚན་འཛིན་མངོན་འགྱུར་་་་་་་བའི་བར་ཆད་མེད་ཅིང་རྣམ་པར་མི་རྟོག་པའི་ཡེ་ཤེས་ལ་དབང་ཐོབ་པས་ས་བརྒྱད་པ་ཡན་ཆད་དུ་ལམ་གྱི་དངོས་པོ་མཐའ་དག་མི་རྟོག་ཡེ་ཤེས་རྒྱུན་དུ་ལྡན་པ་དང་། ས་བདུན་པ་མན་ཆད་དུ་ཅིག་ཤོས་མཚན་འཛིན་མངོན་་་་་འགྱུར་བའི་བར་ཆད་དང་བཅས་པས་ས་བདུན་པ་མན་ཆད་དུ་ལམ་གྱི་དངོས་པོ་མཐའ་དག་མི་རྟོག་ཡེ་ཤེས་རྒྱུན་དུ་མི་ལྡན་པ་དང་། བྱ་ནམ་མཁའ་ལ་གནས་པ་དང་འདྲ་བར་གཟུགས་སོགས་ལ་མི་གནས་པའི་ཚུལ་གྱིས་་་་་་་

༄ཚོ། །གནས་པ་དང་། གཞན་དོན་དུ་བྱང་ཆུབ་ཀྱི་མཆོག་ཏུ་སེམས་བསྐྱེད་པ་དང་། ཐེག་ཆེན་གྱི་གདམས་ངག་ཁྱད་པར་ཅན་གྱིས་ཟིན་པའི་སྒོ་ནས་ཉན་རང་གི་རིགས་འཇིག་པ་དང་། དེ་བའིན་ཉིད་ལས་ཁྱད་་པར་དུ་འཕགས་པའི་ཆོས་མེད་པས་དོན་དམ་པར་དོན་དུ་གཉེར་བ་འདོད་པའི་ཡུལ་བྱང་ཆུབ་མེད་ཀྱང་ཀུན་རྫོབ་ཏུ་བླ་མེད་བྱང་ཆུབ་ཡོད་པ་དང་། དོན་དམ་པའི་བདེན་པ་ལ་བརྟེན་ནས་བྱང་ཆུབ་ཀྱི་རྒྱུ་ཕྱིན་དྲུག་མེད་ཀྱང་་་་་ཀུན་རྫོབ་ཏུ་བྱང་ཆུབ་ཀྱི་རྒྱུ་ཕར་ཕྱིན་དྲུག་ཡོད་པ་དང་། སེར་སྣ་དངོས་འཛིན་ལ་ཤིན་ཏུ་གོམས་པར་བྱས་པའི་རྟེན་འབྲེལ་གྱི་ཆོས་ཉིད་ཀྱིས་བདུད་དང་བདུད་ཀྱི་རིགས་ཀྱི་ལྷ་ལ་སོགས་པ་ཐར་པ་ལས་ཕྱིར་རྒོལ་བའི་དངོས་་པོ་དམིགས་པ་ལའོ། །མདོར་ན་འདིར་དངོས་སུ་བསྟན་པའི་འཛིན་རྟོག་གཉིས་པ་རྣམ་པ་དགུ་ཆོས་ཅན། མཐོང་ལམ་རྩེ་སྦྱོར་གྱི་སེམས་དང་སེམས་ལས་བྱུང་བ་འཇུག་པ་བར་ཆད་མེད་ལམ་གྱི་གནས་སྐབས་ཀྱི་སྤང་བྱ་་་་་ཡིན་ཏེ། དེའི་གནས་སྐབས་ཀྱི་གཞོམ་བྱ་ཡིན་པའི་ཕྱིར། མཇུག་བསྡུ་བ་ནི། གོང་དུ་བསྟན་པ་དེ་ལྟར། ངོ་བོ་ཉིད་དང་རིགས་དང་ནི། །ཞེས་སོགས་ཀྱི་ཚིགས་བཅད་དགུས་མཐོང་ལམ་རྩེ་སྦྱོར་གྱི་མི་མཐུན་་་་་་་ཕྱོགས་གཟུང་རྟོག་གཉིས་འཛིན་རྟོག་གཉིས་ཏེ་བཞི་ལ་ཡུལ་གྱི་སྒོ་ནས་སོ་སོར་དགུ་དགུར་ཕྱེ་སྟེ་བསྟན་པ་ཡིན་ལ། རྟོག་པ་དེ་དག་སྤང་བ་ཉིད་དུ་གཉེན་པོ་སྦྱོར་བ་ཉེར་བསྡོགས་དང་འཇུག་པ་བར་ཆད་མེད་ལམ་བཞི་ཡང་་་

སྤང་བྱའི་དབྱེ་བ་དེ་བཞིན་དུ་དབྱེ་བས་སྤང་བྱ་བཞིན་དུ་གཉེན་པོ་ཡང་ཐ་དད་དོ་ཞེས་བྱ་བར་རྗེས་འཇུག་གི་གདུལ་བྱས་ཁོང་དུ་ཆུད་པར་བྱའོ། །ངག་དོན། ངོ་བོ་ཉིད་དང་རིགས་དང་ནི། །ཞེས་སོགས་ཀྱི་ཚིགས་བཅད་དགུ་ཆོས་ཅན། དོན་ཡོད་དེ། ཁྱོད་ལ་བརྟེན་ནས་སྤང་བྱ་རྟོགས་པའི་དབྱེ་བ་བཞིན་དུ་གཉེན་པོའི་དབྱེ་བ་ཡང་ཁོང་དུ་ཆུད་པའི་ཕྱིར། ཞར་བྱུང་ལ། བྱང་ཆུབ་ཆེན་པོའི་རྒྱུ། འབྲས་བུ་བྱང་ཆུབ་ཆེན་པོ་དངོས།ཐར་པ་འདོད་པས་མཐའ་བྲལ་ཁས་ལེན་དགོས་པར་བསྟན་པ་དང་གསུམ། དང་པོ་ལ། མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་མཐོང་ལམ་རྩེ་སྦྱོར་གྱི་མི་མཐུན་ཕྱོགས་གཉེན་པོ་དང་་་་་་་བཅས་པ་བསྟན་ནས། དེའི་རྗེས་སུ་བྱང་ཆུབ་ཆེན་པོ་སྒྲུབ་པར་བྱེད་པ་མཐོང་ལམ་མཉམ་གཞག་ལྷན་ཅིག་བྱེད་པའི་རྒྱུ་བསོད་ནམས་ཀྱི་ཚོགས་དང་བཅས་པར་བཞེད་པའི་རྒྱུ་གང་ཡིན་པ་དེ་བར་སྐབས་ཀྱི་ཚིགས་བཅད་་་་་་་གཅིག་བསྟན་པ་ལ་རྒྱུ་མཚན་ཡོད་དེ། ཐེག་ཆེན་གྱི་མཐོང་ལམ་རྣམ་པར་མི་རྟོག་པའི་ཡེ་ཤེས་ལས་རང་འབྲས་བྱང་ཆུབ་ཆེན་པོ་འབྱུང་བའི་ཕྱིར། ཚིག་དོན་འབྱེད་པ་ལ། གཞན་གྱི་རྒྱུད་སྦྱོང་བ་དང་། རང་གི་རྒྱུད་་་་་སྦྱོང་བ་གཉིས། དང་པོ་ལ། ལམ་སྟོན་པའི་སྒོ་ནས་བྱང་ཆུབ་ལ་འགོད་པ་དང་། ལུང་གི་ཆོས་སྟོན་པའི་སྒོ་ནས་བྱང་ཆུབ་ལ་འགོད་པ་གཉིས། དང་པོ་ནི། བྱང་སེམས་མཐོང་ལམ་པས་དུས་ལ་བབ་པ་ན། སྐལ་

༄༅། །བ་ཇི་ལྟ་བ་བཞིན་དུ། དྲི་མ་ཟད་དང་མི་སྐྱེ་བའི་ཞེས་སོགས་ཀྱི་སྐབས་སུ་འཆད་པར་འགྱུར་བའི་མཚན་ཉིད་ཅན་གྱི་བྱང་ཆུབ་ཆེན་པོ་ལ་རབ་ཏུ་འགོད་དོ། །གང་ན། རང་གི་གདུལ་བྱ་གཞན་དག་གོ ་་།གང་གི་སྒོ་ནས་ན། མཐོང་ལམ་གྱི་ལམ་སྟོན་པའི་སྒོ་ནས་སོ། །མདོར་ན། བྱང་སེམས་མཐོང་ལམ་པས་དུས་ལ་བབ་པ་ན་རང་གི་གདུལ་བྱ་གཞན་ལ་ལམ་སྟོན་པའི་སྒོ་ནས་བྱང་ཆུབ་ཆེན་པོ་ལ་འགོད་པའི་བསོད་ནམ་ས་ཀྱི་་ཚོགས་ཆོས་ཅན། རང་འབྲས་བྱང་ཆུབ་ཆེན་པོའི་རྒྱུ་གཅིག་ཡིན་ཏེ། དེ་ལ་ཕན་བཏགས་སྟོབས་ཀྱིས་དེའི་རྗེས་སུ་འགྲོ་ལྡོག་བྱ་ས་ཡིན་པའི་ཕྱིར། གཉིས་པ་ནི། བྱང་སེམས་མཐོང་ལམ་པས་བྱང་ཆུབ་ཆེན་པོ་དེའི་་་་་རྒྱུར་གཞུང་ཤེར་ཕྱིན་དུས་ལ་བབ་པ་ན་སྐལ་བ་ཇི་ལྟ་བ་བཞིན་ཡང་དག་པར་སོ་སོར་མ་འདྲེས་པར་ཡོངས་སུ་གཏོད་དོ། །གང་ལ་ན་རང་གི་གདུལ་བྱ་དེ་དག་ལའོ། །གང་གི་སྒོ་ནས་ན་ཡང་དག་པའི་ཚིག་དང་དོན་དང་་་་་་མན་ངག་ལ་སོགས་པའི་སྒོ་ནས་སོ། །མདོར་ན་བྱང་སེམས་མཐོང་ལམ་པས་རང་གི་གདུལ་བྱ་ལ་དུས་ལ་བབ་པ་ན་བྱང་ཆུབ་ཀྱི་རྒྱུར་ཡང་དག་པའི་ཚིག་ལ་སོགས་པའི་སྒོ་ནས་གཞུང་ཤེར་ཕྱིན་གཏོད་པའི་བསོད་ནམས་ཀྱི་་་་ཚོགས་ནི་བྱང་ཆུབ་ཆེན་པོའི་རྒྱུ་གཉིས་པ་ཡིན་ནོ། །ངག་དོན་རིགས་འགྲེའོ། །གཉིས་པ་ནི། བྱང་སེམས་མཐོང་ལམ་པས་བྱང་ཆུབ་ཆེན་པོ་དེ་འཐོབ་པར་བྱེད་པའི་རྒྱུར་ཡུམ་སྟོང་ཉིད་སྙིང་རྗེའི་སྙིང་པོ་ཅན་རང་གིས་་་་་་

སྒོམ་པ་དང་། གཞན་ལ་སྟོན་པ་ནི་སྟོང་གསུམ་གྱི་སེམས་ཅན་ཐམས་ཅད་ཉན་ཐོས་དགྲ་བཅོམ་པར་གྱུར་པ་དེ་དག་གི་སྦྱིན་པ་ལ་སོགས་པའི་བསོད་ནམས་ཡོད་ན། དེ་བས་ཀྱང་བསོད་ནམས་ཆེས་མང་བའི་མཚན་ཉིད་་་་་ཅན་ཡིན་ལ། དེ་ནི་བྱང་ཆུབ་ཆེན་པོའི་རྒྱུ་གསུམ་པ་ཡིན་ནོ། །མདོར་ན། དེ་ལྟ་བུའི་རྒྱུ་གསུམ་པོ་ཆོས་ཅན། རང་འབྲས་བྱང་ཆུབ་ཆེན་པོ་བསྐྱེད་ནུས་སུ་བྱེད་པའི་བར་ཆད་མེད་པའི་རྒྱུ་ཡིན་ཏེ། རང་འབྲས་བྱང་་་་ཆུབ་ཆེན་པོ་གདོན་མི་ཟ་བ་སྐྱེད་བྱེད་ཡིན་པའི་ཕྱིར། གཉིས་པ་ལ་གསུམ་ལས་མཚམས་སྦྱར་བ་ནི། དྲི་མ་ཟད་དང་མི་སྐྱེ་བའི། །ཞེས་སོགས་ཀྱི་ཚིགས་བཅད་གཅིག་ཆོས་ཅན། ཁྱོད་ཀྱིས་བྱང་ཆུབ་ཆེན་པོ་བསྟན་པ་ལ་དགོས་པ་ཡོད་དེ། ཁྱོད་ཀྱིས་བྱང་ཆུབ་ཆེན་པོ་བསྟན་པས་བྱང་ཆུབ་ཀྱི་དོན་དུ་མཐོང་ལམ་རྒྱུ་དེ་ལྟ་བུ་དང་བཅས་པས་སྐྱེད་པར་བཞེད་པའི་བསྐྱེད་བྱ་བྱང་ཆུབ་ཆེན་པོ་དེ་གང་ཡིན་སྙམ་པའི་དོགས་པ་སེལ་བའི་ཕྱིར།ཚིག་དོན་འབྱེད་པ་ནི། ཡང་དག་པ་ཇི་ལྟ་བ་བཞིན་གྱི་ཆོས་ཀྱི་སྐུ་ལ་སོགས་པ་སྐུ་བཞིའི་བདག་ཉིད་ཆོས་ཐམས་ཅད་ཕྱིན་ཅི་མ་ལོག་པར་རྟོགས་པའི་ཡེ་ཤེས་ཆོས་ཅན། བྱང་ཆུབ་ཆེན་པོ་ཡིན་པར་བརྗོད་དེ། སྒྲིབ་་་་་་་གཉིས་ཀྱི་དྲི་མ་རྣམས་གདོད་མ་ནས་ཟད་མི་སྐྱེ་ཤེས་པའི་ཡེ་ཤེས་མཐར་ཐུག་ཡིན་པའི་ཕྱིར། ཟད་མི་སྐྱེ་ཤེས་པ་ནི་ཇི་ལྟ་བུ། ཅི་ནང་གི་མུ་སྟེགས་པ་དང་འདྲ་བ་མ་ཡིན་ནམ་ཞེ་ན། མ་ཡིན་ཏེ། དྲི་མ་གདོད་མ་ནས་་་

༄ཚོ། །ཟད་པ་འགག་པ་མེད་པར་ཤེས་པའི་ཕྱིར། གོ་རིམ་བཞིན་དུ་ཟད་པ་ཤེས་པ་ཡིན་ལ། གདོད་མ་ནས་སྐྱེ་བ་མེད་པར་ཤེས་པའི་ཕྱིར་མི་སྐྱེ་བ་ཤེས་པ་ཡིན་པར་ཤེས་པར་བྱའོ། །དྲི་མ་གདོད་མ་ནས་་་་་་་འགག་སྐྱེ་མེད་པར་ཅིས་འགྲུབ་ཅེ་ན། སྤྱིའི་མཚན་ཉིད་ཀྱིས་ནམ་མཁའ་བཞིན་དུ་འགག་སྐྱེ་མེད་པར་སྒྲུབ། ཁྱད་པར་ལ་དཔྱོད་པའི་རིགས་པས་ནམ་མཁའི་པདྨ་བཞིན་དུ་འགག་སྐྱེ་མེད་པར་སྒྲུབ་པའོ། །དང་པོ་ནི།དངོས་སྨྲ་བས་སྐྱེས་པ་དང་མ་སྐྱེས་པ་ཉིད་དུ་བཏགས་པའི་ཆགས་སོགས་ཉོན་མོངས་པ་དང་འཁོར་གསུམ་དུ་རྟོག་པ་ཤེས་བྱའི་སྒྲིབ་པའི་དྲི་མ་རྣམས་ཆོས་ཅན། གདོད་མ་ནས་སྔར་ཡོད་འགག་པ་དང་སྔར་མེད་གསར་དུ་སྐྱེ་་་བ་མེད་དེ། ཡིན་ལུགས་ལ་ཆོས་ཀྱི་དབྱིངས་ཀྱི་ངོ་བོ་ཡིན་པའི་ཕྱིར། དཔེར་ན་ནམ་མཁའ་བཞིན་ནོ། །རྟགས་ནི་དབུས་དང་མཐའ་རྣམ་པར་འབྱེད་པ་ལས། ཆོས་ཀྱི་དབྱིངས་ལས་མ་གཏོགས་པར། །འདི་ལྟར་་་་ཆོསཡོད་མ་ཡིནཏེ། །ཞེསའགྱུང་བསགྲུབ་བོ། །གཉིསཔ་ནི། ཆོསཅན། ཆོསའདྲ། ངོ་བོ་ལ་དཔྱོད་པ་གཅིག་དང་དུ་བྲལ། རྒྱུ་ལ་དཔྱོད་པ་རྡོ་རྗེ་གཟིགསམ། འབྲསབུ་ལ་དཔྱོད་པ་ཡོད་མེད་སྐྱེ་འགོག །རྒྱུ་འབྲས་གཉིས་ཀ་ལ་དཔྱོད་པ་མུ་བཞི་སྐྱེ་འགོག །ངོ་བོ་རྒྱུ་འབྲས་ཐམས་ཅད་ལ་དཔྱོད་པ་རྟེན་འབྲེལ་གྱི་རིགས་པས་དོན་ལ་འཐད་པའི་དངོས་པོར་གྲུབ་པ་མེད་པས་སོ། །དཔེར་ན་ནམ་མཁའི་པདྨ་བཞིན་ནོ། །དྲི་མ་

རྣམས་ནི་ཆོས་ཅན། དོན་ལ་འཐད་པའི་དངོས་པོར་མེད་དེ། བདེན་པའི་གཅིག་དང་དུ་མ་དང་བྲལ་བའི་ཕྱིར། ཆོས་ཅན། ཆོས་འདྲ། རང་དང་། གཞན་དང་། གཉིས་ཀ་དང་། རྒྱུ་མེད་ལས་མི་སྐྱེ་བའི་་་་ཕྱིར་།་ ཆོས་ཅན། ཆོས་འདྲ། དོན་དམ་པར་ཡོད་པ་ཡང་མི་སྐྱེ་མེད་པ་ཡང་མི་སྐྱེ་བས་སོ། །ཆོས་ཅན། ཆོས་འདྲ། དོན་དམ་པར་རྒྱུ་གཅིག་གིས་འབྲས་བུ་གཅིག་དང་དུ་མ་མི་སྐྱེད། རྒྱུ་དུ་མས་འབྲས་བུ་་་་་་་གཅིག་དང་དུ་མ་མི་སྐྱེད་པས་སོ། །ཆོས་ཅན། ཆོས་འདྲ། རྟེན་འབྲེལ་ཡིན་པས་སོ། །བརྒལ་ལན་ལ། རྒོལ་བ་ནི། ནང་གི་མུ་སྟེགས་པ་གང་དག་ན་རེ། གདོད་མ་ནས་ཟད་སྐྱེ་མེད་པ་མི་འཐད་དེ།སྒྲིབ་གཉིས་ཀྱི་དངོས་པོ་སྐྱེས་ཟིན་འཇིག་པ་ལ་བསམས་ནས་སྐྱེས་ཟིན་ཟད་པ་དེ་ཟད་པ་བདེན་པ་བ་ཡིན་ལ། སྒྲིབ་གཉིས་ཀྱི་དངོས་པོ་ཕྱིས་འབྱུང་མི་སྐྱེ་བ་ལ་བསམས་ནས་གཉེན་པོས་སྒྲིབ་གཉིས་ཕྱིས་འབྱུང་མི་སྐྱེ་བར་་་་་བྱས་པ་དེ་མི་སྐྱེ་བ་བདེན་པ་བ་ཡིན་ལ། སྐྱེས་ཟིན་ཟད་པ་ལ་ཟད་དོ་སྙམ་པའི་ཤེས་པ་ནི་ཟད་པ་ཤེས་པ། ཕྱིས་འབྱུང་མི་སྐྱེ་བ་ལ་མི་སྐྱེ་བའོ་སྙམ་པའི་ཤེས་པ་ནི་མི་སྐྱེ་བ་ཤེས་པ་ཡིན་པར་བརྗོད་ཅིང་། བྱང་ཆུབ་ཀྱང་་་དེ་ལྟ་བུའི་ཟད་མི་སྐྱེ་ཤེས་པ་ཡིན་པར་བརྗོད་ཉུང་རང་ལུགས་སུ་འཇོག་གོ་ཞེས་ཟེར་རོ། །གཉིས་པ་ལན་ལ། ཆོས་ཉིད་ཀྱི་རིགས་པའི་སྒོ་ནས་དགག །ཁས་བླངས་ནང་འགལ་བརྗོད་པའི་སྒོ་ནས་དགག་པ་གཉིས།

༄ཚོ། །དང་པོ་ལ། མཚམས་སྦྱར་བ་ནི། ཤེས་བྱ་ཆོས་ཅན། དྲི་མ་སྐྱེས་ཟིན་ཟད་པ་བྱས་པའི་ཟད་པ་བདེན་པ་དང་། ཕྱིས་འབྱུང་མི་སྐྱེ་བར་བྱས་པའི་མི་སྐྱེ་བ་བདེན་པ་བ་ཤེས་པའི་བྱང་ཆུབ་ཆེན་པོ་དེ་རུང་་་་བ་མིན་པར་ཐལ། ཟད་པ་དང་མི་སྐྱེ་བ་བདེན་པ་བ་མེད་པས་དེ་མེད་དེ། གང་གི་ཕྱིར་ན། དཔྱད་ན་སྐྱེ་འགག་མ་གྲུབ་པའི་ཕྱིར་ཞེས་བར་སྐབས་ཀྱི་ཚིགས་སུ་བཅད་པས་གསུངས་པ་འཆད་དོ། །ཚིག་དོན་འབྱེད་པ་་ནི་།་ དངོས་པོ་ཀུན་རྫོབ་པ་ལ་དེ་ལས་ལོག་པར་བདེན་པར་མངོན་པར་ཞེན་པ་ནང་གི་མུ་སྟེགས་པ་ཁྱེད་ཀྱིས་མཐོང་ལམ་བསྒོམས་པའི་སྟོབས་ཀྱིས་ཟད་མི་སྐྱེའི་འགོག་པ་བདེན་པ་འཐོབ་པ་མི་འཐད་དེ། རྒྱུ་མཚན་འདི་་་་ལྟར་།་ ཤེས་བྱ་ཆོས་ཅན། མཐོང་ལམ་བསྒོམས་པའི་སྟོབས་ཀྱིས་མཐོང་སྤང་རྣམ་པར་རྟོག་པ་དང་ཉོན་མོངས་པའི་རིགས་སྐྱེས་ཟིན་ཟད་པ་དང་། ཕྱིས་འབྱུང་མི་སྐྱེ་བར་བྱས་པའི་སྐྱེ་མེད་ཀྱི་འགོག་པ་བདེན་པ་བ་ཅི་་་་་ཞིག་འཐོབ་སྟེ། ཅུང་ཟད་ཀྱང་འཐོབ་པ་མེད་པར་ཐལ། སྐྱེས་ཟིན་ཟད་པ་དང་། ཕྱིས་འབྱུང་སྐྱེ་བ་ལ་གེགས་བྱེད་པའི་མཚན་ཉིད་ཅན་གྱི་འགོག་པ་དོན་དམ་པར་མེད་པ་དེ་བཞིན་ཉིད་ཀྱི་རང་བཞིན་ཡིན་པའི་ཕྱིར།རྒྱུ་མཚན་དེའི་ཕྱིར་ཁོ་བོ་ཅག་གི་དབུ་མའི་གཞུང་ལུགས་ནས་བཤད་པ་སྟོང་ཉིད་སྙིང་རྗེའི་སྙིང་པོ་ཅན་གྱི་ལམ་ཁོ་ན་བྱང་ཆུབ་ཆེན་པོའི་ལམ་ཡིན་པར་རིགས་པས་དེ་ཁས་བླང་པར་བྱའོ་སྙམ་དུ་བྱམས་པས་དགོངས་པ་ཡིན་ནོ། །

གཉིས་པ་ལ། མཚམས་སྦྱར་བ་ནི། དངོས་པོ་བདེན་པ་བ་མེད་པ་དེ་ལྟ་མ་ཡིན་ཏེ། དངོས་པོ་ཡང་དག་པར་ཡོད་པར་ཁས་ལེན་ན་བཅོམ་ལྡན་འདས་ཀྱིས་སྒྲིབ་གཉིས་རྣམ་པ་ཐམས་ཅད་དུ་སྤངས་པར་ཁས་ལེན་པ་ནི་་་ངོ་མཚར་བ་སྟེ་མཁས་པས་བཞད་གད་ཀྱི་གནས་ཡིན་ཏེ། ཕན་ཚུན་འགལ་བའི་དོན་ཁས་བླངས་པའི་ཕྱིར་ཞེས་བར་སྐབས་ཀྱི་ཚིགས་སུ་བཅད་པས་གསུངས་པ་འཆད་དོ། །བསྡུས་དོན་ནི། ཤེས་བྱ་ཆོས་ཅན། ནང་་གི་མུ་སྟེགས་པ་གཞན་གྱིས་གཟུགས་སོགས་ཀྱི་དངོས་པོ་རྣམས་ཀྱང་བདེན་པར་ཡོད་ལ། སྟོན་པ་སངས་རྒྱས་ཀྱིས་ཤེས་སྒྲིབ་ཟད་པར་སྤངས་པར་དམ་བཅས་པ་དེ་མཁས་པས་བཞད་གད་ཀྱི་གནས་ཡིན་ཏེ། དངོས་པོ་་་་་བདེན་པ་བ་ཡོད་ན་སངས་རྒྱས་ཀྱིས་ཤེས་སྒྲིབ་ཟད་པར་སྤངས་པ་འགལ་བའི་ཕྱིར་ཏེ། ཤེས་སྒྲིབ་སྤོང་བ་ལ་ཆོས་ཐམས་ཅད་རང་བཞིན་མེད་པར་ཤེས་དགོས་པའི་ཕྱིར། ཀྱང་ཡང་གཉིས་ནི་ཕན་ཚུན་སྡུད་པའོ། །ཚིག་དོན་འབྱེད་པ་ལ། གཞན་གྱིས་བཏགས་པའི་བདེན་དངོས་མི་འཐད་པར་སྒྲུབ། བདེན་དངོས་འཐད་ན་གཉེན་པོས་བྱ་བ་མི་བྱེད་པར་འགྱུར། ཁས་བླངས་ནང་འགལ་བརྗོད་པ་དངོས་དང་གསུམ། དང་པོ་ལ། སྐྱེ་འཇིག་བྱེད་པའི་རྟགས་ཀྱིས་མང་བཀུར་བ་སོགས་ཀྱིས་བཏགས་པའི་བདེན་དངོས་མི་འཐད་པར་བསྒྲུབས་ཏེ་བདག་མེད་དུ་གཏན་ལ་དབབ། ལྷན་ཅིག་དམིགས་ངེས་ཀྱིས་རྟགས་ཀྱི་ཉན་ཐོས་སྡེ་གཉིས་ཀྱིས་བཏགས་པའི་་་

༄ཚོ། །བདེན་དངོས་མི་འཐད་པར་བསྒྲུབས་ཏེ་སེམས་ཙམ་དུ་གཏན་ལ་དབབ། གཟུང་བ་མེད་པའི་རྟགས་ཀྱིས་རྣམ་བདེན་པས་བཏགས་པའི་བདེན་དངོས་མི་འཐད་པར་བསྒྲུབས་ཏེ་གཟུང་འཛིན་གཉིས་མེད་དུ་་་་་་་གཏན་ལ་དབབ། རྟེན་འབྲེལ་གྱི་རྟགས་ཀྱིས་རྣམ་རྫུན་པས་བཏགས་པའི་བདེན་དངོས་མི་འཐད་པར་བསྒྲུབས་ཏེ་མཐའ་བྲལ་དུ་གཏན་ལ་དབབ་པ་བཞི་ལས། དང་པོ་ནི། དངོས་སྨྲ་བ་གཞན་གྱིས་བདེན་དངོས་ཡོད་་་པར་འདོད་པ་དེ་ལ་དེའི་ནང་ནས། ཕྱི་རོལ་པས་ཕུང་པོ་ལྔ་ལས་རྫས་ཐ་དད་པའི་རྟག་གཅིག་རང་དབང་ཅན་གྱི་བདག་ཡོད་པ་འདོད། འཕགས་པ་མང་པོས་བཀུར་བའི་སྡེ་བ་ཁ་ཅིག་གིས་ཕུང་པོ་ལྔ་བདག་ཏུ་འདོད།ཁ་ཅིག་གིས་སེམས་ཉིད་བདག་ཏུ་འདོད། ཁ་ཅིག་གིས་ཕུང་པོ་དང་དེ་ཉིད་དང་གཞན་དུ་བརྗོད་དུ་མེད་པའི་བདག་རྫས་ཡོད་འདོད་པས། དེ་རྣམས་མི་འཐད་པར་སྒྲུབ་པ་ནི། ཕུང་པོ་ལྔ་ཆོས་ཅན། གང་ཟག་གི་་་་་་་བདག་ཏུ་མེད་དེ། ཁྱོད་སྐྱེ་འཇིག་བྱེད་པའི་ཕྱིར་དང་། རྟེན་འབྲེལ་ཡིན་པའི་ཕྱིར། ཁྱབ་སྟེ། གང་ཟག་གི་བདག་དེའི་ངོ་བོ་སྐྱེ་བ་དང་འཇིག་པས་སྟོང་པའི་ཕྱིར། ཕུང་ཁམས་སྐྱེ་མཆེད་རྣམས་ཆོས་ཅན། ཁྱོད་་་་གང་ཟག་གི་བདག་ཏུ་མེད་དེ། ཁྱོད་ལ་ཡང་དག་པར་དམིགས་ཏེ་གང་ཟག་གི་བདག་ཏུ་མེད་པར་ངེས་པར་བྱས་ནས་བསྒོམས་པས་སྒོམ་པ་ཡོངས་སུ་རྫོགས་པ་ན་ཁྱོད་ལ་གང་ཟག་གི་བདག་ཏུ་མངོན་པར་ཞེན་པ་བོར་ནས་་་་

ཁྱོད་གང་ཟག་གི་བདག་དེས་དབེན་པར་མངོན་དུ་འགྱུར་བའི་ཕྱིར། འདིར་ཉན་ཐོས་མདོ་སྡེ་པའི་ལྟ་སྒོམ་སྤྱོད་འབྲས་དང་སྦྱར་ན། ལྟ་ཡུལ་བདག་མེད་དུ་གཏན་ལ་དབབ། ལྟ་སྒོམ་སྟོད་འབྲས་ཀྱི་ངོ་བོ་ངོས་གཟུང་་་་་་་བའོ་།་ །དང་པོ་ནི་སྔར་བཞིན་ལ། ལྟ་བའི་ངོ་བོ་ནི། མདོ་སྡེའི་རྗེས་སུ་འབྲངས་ནས་དམིགས་ཡུལ་ཕུང་ཁམས་སྐྱེ་མཆེད་ལ་དམིགས་ཏེ་ཕྱི་རོལ་གྱི་དོན་ལྐོག་ན་མོ་དང་སེམས་ཀྱི་སྐད་ཅིག་བདེན་ཅིང་། དུས་གསུམ་་་་རྫས་སུ་མ་གྲུབ་པ་དང་རྟག་གཅིག་རང་དབང་ཅན་གྱི་གང་ཟག་གི་བདག་མེད་པར་རྟོགས་པའི་ཤེས་རབ་དེ་ཉན་ཐོས་མདོ་སྡེ་པའི་ལྟ་བ། དེ་ལྟར་རྟོགས་ནས་རྩེ་གཅིག་ཏུ་ཡིད་ལ་བྱེད་པའི་ཏིང་ངེ་འཛིན་ནི་ཉན་ཐོས་མདོ་སྡེ་་་་པའི་སྒོམ། དེ་ལྟར་བལྟས་ཤིང་བསྒོམས་པས་ཕུང་ཁམས་སྐྱེ་མཆེད་རྣམས་ལ་རྟག་གཅིག་རང་དབང་ཅན་གྱི་གང་ཟག་གི་བདག་ཏུ་མངོན་པར་ཞེན་པ་བོར་ནས་དེས་དབེན་པར་རྟོགས་པ་འབྲས་བུའོ། །སྤྱོད་པ་ནི་རང་དོན་དུ་ཚུལ་ཁྲིམས་སྲུང་བ་དང་སྦྱིན་སོགས་ལ་སྤྱོད་དོ། །རང་དོན་མྱང་འདས་ཡིད་ལ་བྱེད་པས་དམིགས་ཡུལ་ཕུང་ཁམས་སྐྱེ་མཆེད་ལ་དམིགས་ཏེ་བདག་མེད་པར་རྟོགས་པའི་ཐེག་པ་ཆུང་ངུའི་ཤེས་རབ་དེ་ལམ་ཞུགས་ཀྱི་ཉན་་་་་ཐོས་ཆེན་པོའི་ལྟ་བ། དེ་ལྟར་རྟོགས་ནས་རྩེ་གཅིག་ཏུ་ཡིད་ལ་བྱེད་པའི་ཐེག་པ་ཆུང་ངུའི་རྣལ་འབྱོར་དེ་ལམ་ཞུགས་ཀྱི་ཉན་ཐོས་ཆེན་པོའི་སྒོམ། དེ་ལྟར་བལྟས་ཤིང་བསྒོམས་པས་ཕུང་ཁམས་སྐྱེ་མཆེད་རྣམས་ལ་བདག་ཏུ་

༄༅། །མངོན་པར་ཞེན་པ་བོར་ནས་དེས་དབེན་པར་རྟོགས་པ་འབྲས་བུའོ། །སྤྱོད་པ་ནི། རང་དོན་དུ་སྦྱིན་སོགས་དྲུག་དང་། དགེ་བ་བཅུ་དང་། སྦྱངས་པའི་ཡོན་ཏན་བཅུ་གཉིས་སོགས་སྤྱོད་དོ། །གཉིས་པ་ནི། བདེན་དངོས་འདོད་པ་རྣམས་ཀྱི་ནང་ནས་མདོ་སྡེ་པ་ན་རེ། ཕྱི་རོལ་གྱི་དོན་བདེན་པ་བ་ཡོད་དོ་ཞེ་ན། དེ་མི་འཐད་པར་སྒྲུབ་པ་ནི། ཤེས་བྱ་ཆོས་ཅན། གཟུགས་སོགས་སུ་སྣང་བ་འདི་ནི་སེམས་ཙམ་ཁོ་ན་ཡིན་གྱི་ཕྱི་རོལ་གྱི་དོན་མེད་དེ། གཟུང་བྱ་སྔོན་པོ་སོགས་སུ་སྣང་བ་དང་དེ་འཛིན་གྱི་བློ་གཉིས་ལྷན་ཅིག་དམིགས་ངེས་ཡིན་པའི་ཕྱིར། ཡང་ཆོས་ཅན། ཆོས་འདྲ། ཕུང་ཁམས་སྐྱེ་མཆེད་ལ་དམིགས་ཏེ་འདི་ནི་་་་་་་སེམས་ཙམ་ཁོ་ན་ཡིན་གྱི་ཕྱི་རོལ་གྱི་དོན་དུ་མེད་པར་ངེས་པར་བྱས་ནས་རྩེ་གཅིག་ཏུ་ཡིད་ལ་བྱེད་ཅིང་བསྒོམས་པས། སྒོམ་པ་རྫོགས་པ་ན་གཟུགས་སོགས་སུ་སྣང་བ་ལ་འཛིན་པའི་རྣམ་པ་ཅན་གྱི་སེམས་སུ་མངོན་པར་་་་་་་ཞེན་པ་མ་བོར་པའི་སྒོ་ནས་ཕུང་ཁམས་སྐྱེ་མཆེད་རྣམས་ལ་ཕྱི་རོལ་གྱི་དོན་དུ་མངོན་པར་ཞེན་པ་སྤངས་པར་འགྱུར་བའི་ཕྱིར། འདིར་སེམས་ཙམ་རྣམ་བདེན་པའི་ལྟ་སྒོམ་སྤྱོད་འབྲས་དང་སྦྱར་ན། ལྟ་ཡུལ་སེམས་ཙམ་དུ་་་གཏན་ལ་དབབ། ལྟ་སྒོམ་སྤྱོད་འབྲས་ཀྱི་ངོ་བོ་ངོས་གཟུང་བའོ། །དང་པོ་ནི། སྔར་བཞིན་ལ། གཉིས་པ་ནི། གཞན་དོན་དུ་རྣམ་མཁྱེན་ཡིད་ལ་བྱེད་པས་གཟུགས་སོགས་སུ་སྣང་བ་འདི་ནི་སེམས་ཙམ་དུ་བདེན་་་

ཅིང་ཕྱི་རོལ་དོན་དུ་མེད་པར་རྟོགས་པའི་ཤེས་རབ་དེ་སེམས་ཙམ་རྣམ་བདེན་པའི་ལྟ་བ། དེ་ལྟར་རྟོགས་ནས་རྩེ་གཅིག་ཏུ་ཡིད་ལ་བྱེད་པའི་རྣལ་འབྱོར་དེ་སེམས་ཙམ་རྣམ་བདེན་པའི་སྒོམ། དེ་ལྟར་བལྟས་ཤིང་བསྒོམས་་་པས་སྒོམ་པ་རྫོགས་པ་ན་ཕུང་ཁམས་སྐྱེ་མཆེད་རྣམས་ལ་ཕྱི་རོལ་དོན་དུ་མངོན་པར་ཞེན་པ་སྤངས་པ་འབྲས་བུའོ། །སྤྱོད་པ་ནི་གཞན་དོན་དུ་སྦྱིན་སོགས་ལ་སྤྱོད་དོ། །གསུམ་པ་ནི། བདེན་དངོས་ཡོད་པ་འདོད་པ་་་་་་་རྣམས་ཀྱི་ནང་ནས་སེམས་ཙམ་རྣམ་བདེན་པ་ན་རེ། གཟུང་བྱ་སྔོན་པོ་སོགས་སུ་སྣང་བ་འདི་སེམས་སུ་བདེན་ནོ་ཞེ་ན། དེ་མི་འཐད་པར་སྒྲུབ་པ་ནི། ཤེས་བྱ་ཆོས་ཅན། འཛིན་པ་སྔོན་པོ་སོགས་སུ་སྣང་བ་བདེན་པ་་བ་མེད་དེ། གཟུང་བ་སྔོན་པོ་སོགས་བདེན་པ་བ་མེད་པའི་ཕྱིར། ཡང་། ཆོས་ཅན། ཆོས་འདྲ། ཕུང་ཁམས་སྐྱེ་མཆེད་ལ་དམིགས་ཏེ་གཟུང་འཛིན་གཉིས་སུ་སྣང་བ་མེད་པའི་ཡེ་ཤེས་འདི་ཡང་དག་པར་ཡོད་པའི་་ངོ་བོ་ཡིན་པར་ངེས་པར་བྱས་ནས་གཟུང་བ་མེད་ན་འཛིན་པ་མེད་པར་ངེས་པར་སེམས་པས་རྩེ་གཅིག་ཏུ་བསྒོམས་པས་སྒོམ་པ་རྫོགས་པ་ན་སྔོ་སོགས་སུ་སྣང་བ་ལ་འཛིན་པའི་རྣམ་པའི་མཚན་ཉིད་རྣམ་པར་རིག་པའི་སེམས་་ཏྲེ་ཙམ་དུ་བདེན་པར་ཞེན་པ་དེ་ཡང་སྤངས་པར་འགྱུར་བའི་ཕྱིར། ཡང་གི་དོན་ནི། སྔོ་སོགས་སུ་སྣང་བ་ལ་ཕྱི་རོལ་དུ་ཞེན་པ་སྤངས་པར་མ་ཟད་ཅེས་པའོ། །སེམས་ཙམ་རྣམ་རྫུན་པའི་ལྟ་སྒོམ་སྤྱོད་འབྲས་དང་སྦྱར་ན།

༄༅། །ལྟ་ཡུལ་གཟུང་འཛིན་གཉིས་མེད་དུ་གཏན་ལ་དབབ། ལྟ་སྒོམ་སྙེད་འབྲས་ཀྱི་ངོ་བོ་ངོས་གཟུང་བའོ། །དང་པོ་ནི་སྔར་བཞིན་ལ། གཞན་དོན་དུ་རྣམ་མཁྱེན་ཡིད་ལ་བྱེད་པས་གཟུང་འཛིན་གཉིས་སུ་སྣང་བ་མེད་པའི་ཡེ་ཤེས་ཡང་དག་པར་ཡོད་ཅིང་། སྔོ་སོགས་སུ་སྣང་བ་སེམས་སུ་མི་བདེན་པར་རྟོགས་པའི་ཤེས་རབ་དེ་སེམས་ཙམ་རྣམ་རྫུན་པའི་ལྟ་བ། དེ་ལྟར་རྟོགས་ནས་རྩེ་གཅིག་ཏུ་ངེས་པར་སེམས་པའི་རྣལ་འབྱོར་དེ་སེམས་ཙམ་རྣམ་རྫུན་པའི་སྒོམ། དེ་ལྟར་བལྟས་ཤིང་བསྒོམས་པས་སྒོམ་པ་རྫོགས་པ་ན་སྔོ་སོགས་སུ་སྣང་བ་འདི་ལ་སེམས་ཙམ་དུ་བདེན་པར་ཞེན་པ་སྤངས་པ་འབྲས་བུའོ། ད །སྤྱོད་པ་ནི་སྔར་བཞིན་ནོ། །བཞི་པ་ནི།བདེན་དངོས་འདོད་པ་རྣམས་ཀྱི་ནང་ནས་སེམས་ཙམ་རྣམ་རྫུན་པ་ན་རེ། གཟུང་འཛིན་གཉིས་སུ་སྣང་བ་མེད་པའི་ཡེ་ཤེས་ཡང་དག་པར་ཡོད་དོ་ཞེ་ན། དེ་མི་འཐད་པར་སྒྲུབ་པ་ནི། སྔོ་སོགས་སུ་སྣང་བ་ཕྱི་རོལ་དོན་་་་དུ་མེད་པ་དང་སེམས་སུ་བདེན་པར་མེད་པར་མ་ཟད། གཟུང་འཛིན་གཉིས་སུ་སྣང་བ་མེད་པའི་ཡེ་ཤེས་དེ་ཡང་ཆོས་ཅན། བདེན་པའི་ངོ་བོ་ཉིད་མེད་དེ། རྟེན་འབྲེལ་ཡིན་པའི་ཕྱིར། དཔེར་ན་སྒྱུ་མ་བཞིན་ནོ། །དེས་ན་སྣང་བ་སྣ་ཚོགས་པ་འདི་ཆོས་ཅན། ཡང་དག་པ་ན་མཐའ་གཅིག་ཏུ་དངོས་པོ་དང་དངོས་པོ་མེད་པ་དང་ཡོད་མེད་གཉིས་ཀ་དང་གཉིས་ཀ་མ་ཡིན་པར་བཏགས་པའི་ངོ་བོ་དང་བྲལ་བ་ཡིན་ཏེ། རྟེན་འབྲེལ་ཡིན་་་་་་་

པའི་ཕྱིར། དཔེར་ན་ནམ་མཁའ་བཞིན་ནོ། །ཤེས་བྱ་ཆོས་ཅན། སྣང་བ་སྣ་ཚོགས་པ་འདི་མཐའ་བཞིར་བདེན་པར་མ་གྲུབ་སྟེ། སྣང་བ་སྣ་ཚོགས་པ་འདི་ལ་དམིགས་ཏེ་སྤྲོས་པའི་མཐའ་བཞི་དང་བྲལ་བར་ངེས་པར་བྱས་ནས་རྩེ་གཅིག་ཏུ་ཡིད་ལ་བྱེད་ཅིང་བསྒོམས་པས་སྒོམ་པའི་སྟོབས་གྲུབ་པ་ན་དཔེར་ན་བརྡ་ལ་བྱང་བའི་སྐྱེས་བུ་ཁ་ཅིག་ལ་ནོར་བུ་དང་དངུལ་དང་མེ་ལོང་དག་པའི་ནང་དུ་ཤར་བའི་གཟུགས་བརྙན་མཐོང་བ་ན་བདེན་མེདལ་དུ་ཤེས་པ་སྐྱེ་བ་བཞིན་དུ། སྒྲོ་འདོགས་སྐུར་འདེབས་ཀྱི་ཞབྲུལ་བའི་རྒྱུ་བདེན་འཛིན་མཐའ་དག་སྤངས་པ་ཆོས་ཐམས་ཅད་བདེན་མེད་སྒྱུ་མ་ལྟ་བུར་སྣང་བའི་བློ་རྣམ་པར་མི་རྟོག་པ་སོ་སོ་རང་གིས་རིག་པར་བྱ་བ་ཡང་དག་་་་པར་སྐྱེ་ལ། དེ་སྐྱེས་པ་ན་དེ་རྒྱུད་ལ་ལྡན་པའི་རྣལ་འབྱོར་པས་ཤེས་སྒྲིབ་བདེན་འཛིན་ཡང་དག་པར་སྤོང་བས་སོ། །མདོར་ན། ཆོས་ཅན། ཆོས་འདྲ། སྣང་བ་སྣ་ཚོགས་པ་འདིར་དམིགས་ཏེ་སྤྲོས་པའི་མཐའ་་་་་་་བཞི་དང་བྲལ་བར་ངེས་པར་བྱས་ནས་བསྒོམས་པས་སྒོམ་པའི་སྟོབས་གྲུབ་པ་ན་རྣམ་པར་མི་རྟོག་པའི་ཡེ་ཤེས་སྐྱེས་ཏེ་ཤེས་སྒྲིབ་སྤོང་བའི་ཕྱིར། མདོར་ན། ཉན་ཐོས་སྡེ་པ་ཁ་ཅིག །རྟག་གཅིག་རང་དབང་ཅན་གྱི་་་་་་་བདག་ནི་སྐྱེ་འཇིག་གིས་སྟོང་པའི་ཕྱིར་ཕུང་ཁམས་སྐྱེ་མཆེད་རྣམས་རྟག་གཅིག་རང་དབང་ཅན་གྱི་བདག་ཏུ་མེད་པར་རྟོགས་ནས་རྩེ་གཅིག་ཏུ་ཡིད་ལ་བྱེད་ཅིང་བསྒོམས་པས་སྒོམ་པ་རྫོགས་པ་ན། དེ་རྣམས་ལ་རྟག་གཅིག་་་་

༄ཚོ། །རང་དབང་ཅན་གྱི་བདག་ཏུ་མངོན་པར་ཞེན་པ་བོར་ནས། དེས་དབེན་པའི་ཕུང་པོ་དང་ཁམས་དང་སྐྱེ་མཆེད་རྟེན་འབྲེལ་སྐྱེ་བ་དང་འཇིག་པའི་ཆོས་ཅན་ལ་ཡང་དག་པར་དམིགས་ཏེ། སེམས་ཙམ་རྣམ་་་་་་་བདེན་པ་སྣ་ཚོགས་གཉིས་མེད་པའི་ལྟ་སྒོམ་རྒྱུད་ལ་སྐྱེས་པ་ན་སྔོན་པོ་སོགས་སུ་སྣང་བ་དང་དེ་འཛིན་གྱི་བློ་གཉིས་ལྷན་ཅིག་དམིགས་ངེས་ཡིན་པའི་ཕྱིར། གཟུགས་ལ་སོགས་པར་སྣང་བ་འདི་ནི་སེམས་ཙམ་ཁོ་ན་ཡིན་གྱི་་་་ཕྱི་རོལ་གྱི་དོན་དུ་མེད་པར་རྟོགས་ནས་རྩེ་གཅིག་ཏུ་ཡིད་ལ་བྱེད་ཅིང་བསྒོམས་པས་སྒོམ་པ་རྫོགས་པ་ན་གཟུགས་སོགས་སུ་སྣང་བ་ལ་འཛིན་པའི་རྣམ་པ་ཅན་གྱི་སེམས་སུ་བདེན་ཞེན་མ་བོར་བར་གཟུགས་སོགས་སུ་སྣ་ང་བ་་་་་ལ་ཕྱི་རོལ་དོན་དུ་མངོན་པར་ཞེན་པ་སྤངས་ཏེ། སེམས་ཙམ་རྣམ་རྫུན་པའི་ལྟ་སྦོམ་རྒྱུད་ལ་སྐྱེས་པ་ན་གཟུང་བ་མེད་ན་འཛིན་པ་མེད་པར་རྟོགས་ནས་རྩེ་གཅིག་ཏུ་ངེས་པར་སེམས་པས་ཡིད་ལ་བྱེད་ཅིང་བསྒོམས་པས་སྒོམ་་་་པ་རྫོགས་པ་ན་གཟུགས་སོགས་སུ་སྣང་བ་ལ་འཛིན་པའི་རྣམ་པའི་མཚན་ཉིད་རྣམ་པར་རིག་པ་སེམས་ཙམ་དུ་ཞེན་པ་དེ་ཡང་བསལ་ཏེ། གཟུང་འཛིན་གཉིས་སུ་སྣང་བ་མེད་པའི་ཡེ་ཤེས་འདི་ཡང་དག་པར་ཡོད་པའི་ངོ་བོ་་་་་ཡིན་པར་ངེས་པར་བྱས་ནས་དབུ་མ་པའི་ལྟ་སྒོམ་རྒྱུད་ལ་སྐྱེས་པ་ན། གཟུགས་སོགས་སུ་སྣང་བ་ཕྱི་རོལ་དོན་དང་སེམས་སུ་མི་བདེན་པར་མ་ཟད། གཟུང་འཛིན་གཉིས་སུ་སྣང་བ་མེད་པའི་ཡེ་ཤེས་དེ་ཡང་རྟེན་འབྲེལ་་་་་་

ཡིན་པའི་ཕྱིར་སྒྱུ་མ་བཞིན་བདེན་པའི་ངོ་བོ་ཉིད་མེད་པ་སྟེ་ཡང་དག་མཐའ་གཅིག་ཏུ་དངོས་པོ་དང་དངོས་མེད་དང་ཡོད་མེད་གཉིས་ཀ་དང་གཉིས་ཀ་མ་ཡིན་པར་བཏགས་པའི་ངོ་བོ་དང་བྲལ་བ་ཡིན་པར་རྟོགས་ནས། རྩེ་་་་གཅིག་ཏུ་ཡིད་ལ་བྱེད་ཅིང་བསྒོམས་པས་སྒོམ་པའི་སྟོབས་གྲུབ་པ་ན། དཔེར་ན་བརྡ་ལ་བྱང་བའི་སྐྱེས་བུ་ཁ་ཅིག་ལ་ནོར་བུ་དང་། དངུལ་དང་། མེ་ལོང་དག་པའི་ནང་དུ་ཤར་བའི་གཟུགས་བརྙན་མཐོང་བ་ན།བདེན་མེད་དུ་ཤེས་པ་སྐྱེ་བ་བཞིན་དུ་སྒྲོ་འདོགས་སྐུར་འདེབས་ཀྱི་ཞབྲུལ་བའི་རྒྱུ་བདེན་འཛིན་མཐའ་དག་སྤངས་པ་ཆོས་ཐམས་ཅད་བདེན་མེད་སྒྱུ་མ་ལྟ་བུར་སྣང་བའི་བློ་རྣམ་པར་མི་རྟོག་པ་སོ་སོ་རང་གིས་རིག་པར་བྱ་བ་ཡང་དག་པར་སྐྱེ་ལ། དེ་སྐྱེས་པ་ན་དེ་རྒྱུད་ལ་ལྡན་པའི་རྣལ་འབྱོར་པས་ཤེས་སྒྲིབ་ཡང་དག་པར་སྤང་ངོ་། །རྒྱུ་མཚན་དེའི་ཕྱིར་དངོས་པོ་བདེན་པར་ཡོད་ན་ཤེས་སྒྲིབ་སྤངས་པ་འགལ་བས་ནང་གི་མུ་སྟེགས་པས་དངོས་པོ་་་་་་་བདེན་པར་ཡོད་པ་དང་སངས་རྒྱས་ཀྱིས་ཤེས་སྒྲིབ་ཟད་པར་ཁས་བླངས་པ་ནི་བྱམས་པའི་བཞད་གད་ཀྱི་གནས་ཡིན་ནོ། །འདི་ནི་ཁོ་བོའི་ཁྱད་ཆོས་ཡིན་ནོ། །གཉིས་པ་ནི། ནང་གི་མུ་སྟེགས་པ་ན་རེ། དངོས་པོ་་་་་་་དོན་དམ་དུ་མེད་པ་དེ་ལྟ་མ་ཡིན་ཏེ། གལ་ཏེ་སྐད་ཅིག་མའི་ཆོས་ཤེས་པ་རང་རིག་རང་གསལ་ཙམ་གྱི་ངོ་བོ་དང་། ཤེས་བྱའི་མཚན་ཉིད་རྡུལ་ཕྲ་རབ་རྣམས་ཆོས་ཅན། དོན་དམ་པར་ཡོད་དེ། ཁྱོད་བདེན་མེད་དུ་་་་་་་

༄༧། །རྟོགས་པའི་གཉེན་པོ་བསྐྱེད་དུ་མེད་ཅིང་། ཁྱོད་བདེན་པར་འཛིན་པའི་བློ་སྤང་དུ་མེད་པའི་རང་གི་ངོ་བོ་འཛིན་པའི་ཕྱིར། དཔེར་ན། དུས་ཐམས་ཅད་དུ་ནམ་མཁའ་རྫས་མེད་པ་ཙམ་གྱི་ངོ་བོ་འཛིན་པ་་་་བཞིན་ནོ་ཞེ་ན། ཤེས་པའི་སྐད་ཅིག་དང་རྡུལ་ཕྲ་རབ་རྣམས་བདེན་འཛིན་གྱི་བློ་དེ་དག་ཆོས་ཅན། གཉེན་པོ་རྣམ་པར་མི་རྟོག་པའི་ཡེ་ཤེས་བསྒོམས་པས་ཁྱོད་ལ་གནོད་པ་ཅུང་ཟད་ཀྱང་མི་བྱེད་པར་ཐལ། ཁྱོད་ཀྱི་་་་་་་གཉེན་པོ་བསྐྱེད་དུ་མེད་ཅིང་། ཁྱོད་རང་སྤང་དུ་མེད་པའི་ངོ་བོ་འཛིན་པ་དེའི་ཚེ་སྟེ་དེའི་ཕྱིར། དཔེར་ན་ནམ་མཁའ་བཞིན་ནོ། །གསུམ་པ་ནི། ནང་གི་མུ་སྟེགས་པ་གཞན་གྱིས་གཟུགས་སོགས་ཀྱི་དངོས་པོ་རྣམས་་་་་ཀྱང་བདེན་པར་ཡོད་ལ། སྟོན་པ་བཅོམ་ལྡན་འདས་ཀྱིས་ཤེས་སྒྲིབ་རྣམ་པ་ཐམས་ཅད་དུ་སྤངས་པར་བརྗོད་པ་སྟེ་ཁས་ལེན་པ་གང་ཡིན་པ་དེ་ནི་ཆོས་ཅན། བྱམས་པ་ཁོ་བོས་བཞད་གད་མཛད་པ་ཡིན་ཏེ། ནང་ཕན་ཚུན་་འགལ་བའི་དོན་ཁས་ལེན་པས་སོ། །ཤེས་བྱ་ཆོས་ཅན། དངོས་པོ་བདེན་པ་བ་ཡོད་ན། བཅོམ་ལྡན་འདས་ཀྱིས་ཤེས་སྒྲིབ་རྣམ་པ་ཐམས་ཅད་དུ་སྤངས་པ་འགལ་ཏེ། དངོས་པོ་བདེན་པ་ཡོད་ན་དངོས་པོར་མངོན་་་་་པར་ཞེན་པའི་ཕྱིན་ཅི་ལོག་མི་ལྡོག་པས་སོ། །ཆོས་ཅན། དངོས་པོ་བདེན་པ་བ་ཡོད་ན་དངོས་པོར་མངོན་པར་ཞེན་པའི་ཕྱིན་ཅི་ལོག་མི་ལྡོག་སྟེ། དངོས་པོ་བདེན་པ་བ་ཡོད་ན་གཉེན་པོས་སྤང་བྱ་སྤོང་བའི་བྱ་བ་ཅུང་་་་་་

ཟད་ཀྱང་མི་བྱེད་པ་དེའི་ཕྱིར། གསུམ་པ་ལ་མཚམས་སྦྱར་བ་ནི། འདི་ལ་བསལ་བྱ་ཅི་ཡང་མེད། །ཅེས་སོགས་ཀྱི་ཚིགས་བཅད་གཅིག་ཆོས་ཅན། ཁྱོད་ཀྱིས་དོན་ལ་གནས་པའི་ཕྱོགས་བསྟན་པ་ལ་དགོས་པ་ཡོད་་་་དེ་།་ གོང་དུ་བསྟན་པ་དེ་ལྟར་དངོས་པོ་དོན་དམ་དུ་ཡོད་པར་འདོད་པའི་ཕྱོགས་བསལ་ནས་རང་བཞིན་གྱིས་ངོ་བོ་ཉིད་མེད་པའི་ཕྱོགས་བརྟན་པོར་མཛད་པའི་སྒོ་ནས་ཐར་པ་བྱང་ཆུབ་ཆེན་པོ་འདོད་པ་རྣམས་ཀྱིས་མཐའ་་་་་་་བྲལ་གྱི་ལྟ་བ་འདི་ཁོ་ན་ཁས་བླང་བར་བྱའོ་ཞེས་བསྟན་པའི་ཕྱིར་དུ། ཁྱོད་ཀྱིས་འཐད་པའི་ཕྱོགས་བསྟན་པའི་ཕྱིར། ཚིག་དོན་འབྱེད་པ་ལ་སློབ་དཔོན་ལྟར་ན། ཤེས་བྱ་ཆོས་ཅན། ཆོས་འདི་རྣམས་གང་ལ་ཡང་དོན་དམ་པར་སྐུར་པ་འདེབས་པ་དང་སྒྲོ་འདོགས་པའི་ངོ་བོས་བསལ་བར་བྱ་བ་དང་། སྒྲོ་སྐུར་དང་བྲལ་བར་གསར་དུ་བཞག་པར་བྱ་བ་ཅུང་ཟད་ཀྱང་མེད་དེ། སྤྲོས་བྲལ་བསྒོམས་པས་བདེན་འཛིན་ལས་གྲོལ་བ་འཐད་པའི་་་ཕྱིར་།་ ཁྱབ་པ་ཡོད་དེ། གང་གི་ཕྱིར་ན། བསལ་བཞག་བདེན་པ་བ་ཡོད་ན་དངོས་པོར་མངོན་པར་ཞེན་པ་ལས་གྲོལ་བ་མི་འཐད་པའི་ཕྱིར། འོ་ན་མེད་པའི་མཐར་ལྷུང་ངོ་ཞེ་ན། དབུ་མ་པ་ཆོས་ཅན། མེད་་་་་་་པའི་མཐར་མི་ལྷུང་སྟེ། དེ་ཁོ་ནར་བསལ་བཞག་མ་བྱས་པར་གཟུགས་ལ་སོགས་པ་རྟེན་ཅིང་འབྲེལ་པར་འབྱུང་བ་ཀུན་རྫོབ་ཏུ་ཡང་དག་པར་ཡོད་པའི་ངོ་བོ་ཉིད་འདི་ཉིད་ལ་དོན་དམ་པར་རང་བཞིན་མེད་པ་དང་སྟོང་པ་་་་་་་

༄༠། །ཉིད་དང་མཚན་མ་མེད་པ་ལ་སོགས་པར་ཡང་དག་པའི་ངོ་པོར་བརྟགས་པར་བྱས་ཏེ་ལྟ་བར་བྱེད་པའི་ཕྱིར། དེ་ལྟར་བལྟས་ཤིང་བསྒོམས་པས་སྒོམ་པ་རྫོགས་པ་ན། ཡང་དག་པའི་དོན་དེ་ཁོ་ན་ཉིད་མཐོང་བ་རྫོགས་པ་ན་ཕྱིན་ཅི་ལོག་བག་ཆགས་དང་བཅས་པ་ལྡོག་པས་ཤེས་སྒྲིབ་མཐའ་དག་ལས་རྣམ་པར་གྲོལ་བར་འགྱུར་རོ། །དཔེར་ན། སྒྱུ་མའི་གླང་པོས་སྒྱུ་མའི་གླང་པོ་གཞན་ཞིག་ཕམ་པར་བྱས་པ་བཞིན་དུའོ། །ངག་དོན་ནི། རྫོགས་པའི་སངས་རྒྱས་ཆོས་ཅན། ཤེས་སྒྲིབ་མཐའ་དག་ལས་གྲོལ་བ་ཡིན་ཏེ། ཡང་དག་པའི་དོན་དེ་ཁོ་ན་ཉིད་མངོན་སུམ་དུ་མཐོང་བ་རྫོགས་པའི་ཕྱིར། ཤཱནྟི་པ་ལྟར་ན། རྟེན་འབྲེལ་སྣ་ཚོགས་་་་པ་འདི་ལ་བདག་གཉིས་སྔར་ཡོད་བསལ་བར་བྱ་བ་ཅི་ཡང་མེད་དེ། བདག་གཉིས་གདོད་མ་ནས་མེད་པའི་ཕྱིར། བདག་མེད་གཉིས་སྔར་མེད་གསར་དུ་གཞག་པར་བྱ་བ་ཅུང་ཟད་ཀྱང་མེད་དེ། བདག་མེད་གཉིས་ལ་་་ཐོག་མ་དང་ཐ་མ་མེད་པའི་ཕྱིར། འོན་ཀྱང་ཡང་དག་པ་བདག་མེད་གཉིས་ལ་ཡང་དག་པ་ཕྱིན་ཅི་མ་ལོག་པར་གནས་ལུགས་ཇི་ལྟ་བ་བཞིན་དུ་བལྟའོ། །དེ་ལྟར་བལྟས་ཤིང་བསྒོམས་པས་གང་ཟག་ལ་བདག་མེད་པ་ཡང་དག་པའི་མཐའ་མཐོང་ན་ཉོན་མོངསོ་པའི་སྒྲིབ་པ་ལས་རྣམ་པར་གྲོལ་ལ། ཆོས་ལ་བདག་མེད་པ་ཡང་དག་པའི་མཐའ་མཐོང་ན་ཤེས་སྒྲིབ་ལས་རྣམ་པར་གྲོལ་བར་འགྱུར་རོ། །སྙིང་པོ་ནི། དབུ་མ་པའི་ལྟ་བ་དང་།

སྒོམ་པ་དང་། འབྲས་བུ་གསུམ། དང་པོ་གཉིས་ལ། ཡུལ་མཐའ་བྲལ་དུ་གཏན་ལ་དབབ། ངོ་བོ་ངོས་གཟུང་བ་གཉིས། དང་པོ་ནི། གཞི་ལམ་རྣམ་པས་བསྡུས་པའི་རྟེན་འབྲེལ་སྣ་ཚོགས་པ་འདི་ཆོས་ཅན།ཁྱོད་ལ་དོན་དམ་པར་མི་མཐུན་ཕྱོགས་སྔར་ཡོད་བསལ་བར་བྱ་བ་དང་གཉེན་པོའི་ཕྱོགས་སྔར་མེད་གསར་དུ་གཞག་པར་བྱ་བ་ཅུང་ཟད་ཀྱང་མེད་དེ། གདོད་མ་ནས་བླང་དོར་དང་བྲལ་བའི་ཕྱིར། དེས་ན་བསལ་གཞག་་་་གི་མཐའ་གཉིས་དང་བྲལ་བའི་རྟེན་འབྲེལ་སྣ་ཚོགས་པ་འདི་ཆོས་ཅན། དབུ་མ་པའི་ལྟ་སྒོམ་གྱི་གཞི་ཡིན་ཏེ། དབུ་མ་པའི་ལྟ་སྒོམ་གྱིས་སྒྲོ་འདོགས་གཅད་པར་བྱ་བའི་རྟེན་ཡིན་པའི་ཕྱིར། གཉིས་པ་ནི། བྱང་་་་་་་སེམས་མཐོང་ལམ་པས་བསལ་གཞག་གི་མཐའ་གཉིས་དང་བྲལ་བའི་ཡང་དག་པ་རྟེན་འབྲེལ་སྣ་ཚོགས་པ་ཉིད་ལ་ཡང་དག་པ་སྤྲོས་པའི་མཐའ་ཐམས་ཅད་དང་བྲལ་བར་བལྟ་ཞིང་སྒོམ་པའི་བྱང་སེམས་མཐོང་ལམ་པའི་ཤེས་་་རབ་མཚན་གཞི། དབུ་མ་པའི་ལྟ་བར་མཚོན། གཞན་དོན་དུ་རྣམ་མཁྱེན་ཡིད་ལ་བྱེད་པས་རྟེན་འབྲེལ་སྣ་ཚོགས་པ་འདི་སྤྲོས་པའི་མཐའ་མ་ལུས་པ་དང་བྲལ་བར་རྟོགས་པའི་སྟོང་ཉིད་སྙིང་རྗེའི་སྙིང་པོ་ཅན་གྱི་ཤེས་རབ་་ཡིན་པ། བྱང་སེམས་མཐོང་ལམ་པའི་ཏིང་ངེ་འཛིན་མཚན་གཞི། དབུ་མ་པའི་སྒོམ་དུ་མཚོན། གཞན་དོན་དུ་རྣམ་མཁྱེན་ཡིད་ལ་བྱེད་པས་རྟེན་འབྲེལ་སྣ་ཚོགས་པ་འདི་སྤྲོས་པའི་མཐའ་མ་ལུས་པ་དང་བྲལ་བར་རྟོགས་

༄༧། །ནས་རྩེ་གཅིག་ཏུ་ཡིད་ལ་བྱེད་པའི་སྟོང་ཉིད་སྙིང་རྗེའི་སྙིང་པོ་ཅན་གྱི་རྣལ་འབྱོར་ཡིན་པའོ། །འབྲས་བུ་ནི། དེ་ལྟར་བལྟས་ཤིང་བསྒོམས་པས་ཡང་དག་པའི་དོན་དེ་ཁོ་ན་ཉིད་མངོན་སུམ་དུ་མཐོང་བ་་་་་་་རྫོགས་པ་ན་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་སངས་རྒྱས་དང་། སྒྲིབ་གཉིས་བག་ཆགས་དང་བཅས་པ་ལས་རྣམ་པར་གྲོལ་བ་མི་གནས་པའི་མྱང་འདས་ཏེ་སྤངས་རྟོགས་གཉིས་་་་་མངོན་དུ་བྱེད་དོ། །བཞི་པ་ལ་མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་ཞར་ལ་བྱུང་བ་བརྗོད་ནས། དེའི་རྗེས་སུ་རྣལ་མ་མཐོང་ལམ་རྩེ་སྦྱོར་བསྟན་པ་ལ་རྒྱུ་མཚན་ཡོད་དེ། ཞར་བྱུང་གོ་་་་བ་ལ་དངོས་གཞི་ཤེས་དགོས་པའི་ཕྱིར། ཚིག་དོན་འབྱེད་པ་ལ། སྤྱད་བྱ་ཕྱིན་དྲུག་དང་། སྤྱོད་བྱེད་མཐོང་ལམ་རྩེ་སྦྱོར་དང་། སྤང་བྱ་སྤངས་་པའི་ཚུལ་དང་གསུམ། དང་པོ་ནི། སྦྱིན་སོགས་ཕར་ཕྱིན་དྲུག་པོ་དེ་དག་བསྡུས་སོ། །གང་དུ་ན། སོ་སོར་སྦྱིན་པ་ལ་སོགས་པ་རེ་རེའི་ནང་དུའོ། །ཇི་ལྟར་ན། སྔ་མ་གོ་སྒྲུབ་ཏུ་བཤད་པ་བཞིན་དུ་རེ་རེར་དྲུག་དྲུག་ཚང་བར་རོ། །དེ་རྣམས་གང་ན། སྦྱིན་པའི་ཕར་ཕྱིན་ལ་སྤྱོད་པ་་་ན་སྦྱིན་པ་གསུམ་གཏོང་ཞིང་དེའི་དགེ་བ་སེརྨིས་ཅན་ཐམས་ཅད་དང་ཐུན་མོང་དུ་བྱས་ནས་མི་དམིགས་པའི་ཚུལ་གྱིས་རྣམ་མཁྱེན་དུ་བསྔོ་བ་དེ་སྦྱིན་པའི་ཕར་ཕྱིན་གྱི་སྦྱིན་པ། དེ་ལ་སྤྱོད་པ་ན་སེམས་ཅན་རྣམས་ལ་བྱམས་་་་་

པས་ཟིན་པའི་ལུས་ངག་ཡིད་གསུམ་གྱི་ལས་ཉེ་བར་གནས་ཤིང་དེའི་དགེ་བ་སོགས་སྦྱིན་པའི་ཚུལ་ཁྲིམས། དེ་ལ་སྤྱོད་པ་ན་ལེན་པ་པོ་རྣམས་ཀྱིས་གཤེ་བ་ལ་སོགས་པ་བཟོད་ཅིང་དེའི་དགེ་བ་སོགས་སྦྱིན་པའི་བཟོད་པ།དེ་ལ་སྤྱོད་པ་ན་སྦྱིན་པ་གཏོང་བ་ལ་སྤྲོ་བ་མི་འདོར་ཞིང་ལུས་སེམས་ཀྱི་བརྩོན་འགྲུས་སྐྱེད་དེ་དེའི་དགེ་བ་སོགས་ནི་སྦྱིན་པའི་བརྩོན་འགྲུས། དེ་ལ་སྤྱོད་པ་ན་ཉན་རང་གི་ས་ཡིད་ལ་མི་བྱེད་པར་བསམ་གཏན་ལ་སྙོམས་པར་་འཇུག་ཅིང་དེའི་དགེ་བ་སོགས་སྦྱིན་པའི་བསམ་གཏན། དེ་ལ་སྤྱོད་པ་ན་སྦྱིན་པས་སེམས་ཅན་རྣམས་ལ་ཕན་གནོད་གང་དུ་ཡང་མི་རྟོག་པར་སྒྱུ་མ་ལྟ་བུའི་སེམས་ཀྱིས་ཉེ་བར་གནས་ཤིང་དེའི་དགེ་བ་སེམས་ཅན་ཐམས་ཅད་དང་ཐུན་མོང་དུ་བྱས་ནས་མི་དམིགས་པའི་ཚུལ་གྱིས་རྣམ་མཁྱེན་དུ་བསྔོ་བ་ནི་སྦྱིན་པའི་ཕར་ཕྱིན་གྱི་ཤེས་རབ་ཀྱི་ཕ་རོལ་ཏུ་ཕྱིན་པའོ། །དེ་བཞིན་དུ་ཚུལ་ཁྲིམས་སྲུང་། བཟོད་པ་སྒོམ། བརྩོན་འགྲུས་རྩོམ། བསམ་་གཏན་སྒྲུབ། ཤེས་རབ་སྒོམ་མོ། །གཉིས་པ་ནི། ཕྱིན་དྲུག་རེ་རེར་ཕྱིན་དྲུག་ཚང་བར་ཕན་ཚུན་བསྡུས་པ་གང་ཡིན་པ་དེ་བྱ་རྫོགས་ཀྱི་སྐད་ཅིག་མ་གཅིག་ལ་བྱང་སེམས་དབང་འབྲིང་གི་མཐོང་ལམ་སྡུག་བསྔལ་ལ་ཆོས་་ཤེས་པའི་བཟོད་པ་སྐད་ཅིག་མ་གཅིག་གིས་བསྡུས་ནས་སྤྱོད་དོ། །དེས་ན་བྱང་སེམས་དབང་འབྲིང་གི་མཐོང་ལམ་སྡུག་བསྔལ་ལ་ཆོས་བཟོད་ཀྱི་རྩེ་སྦྱོར་གྱི་ངོ་བོ་གྱུར་པའི་སྦྱིན་སོགས་དྲུག་ཚན་དྲུག་ཡོད་པས་སུམ་ཅུ་རྩ་དྲུག་

༄༅། །ཏུ་སྐྱེས་པ་དེ་ཆོས་ཅན། རྩེ་སྦྱོར་སྟོན་པའི་སྐབས་འདིར་མཐོང་ལམ་རྩེ་སྦྱོར་ཡིན་ཏེ། ཕྱིན་དྲག་རེ་རེར་དྲུག་དྲུག་ཚང་བར་སྤྱོད་པའི་བསྡུས་སྒོམ་རབ་ཏུ་གྱུར་པའི་བདེན་པ་མངོན་རྟོགས་ཀྱི་རྣལ་འབྱོར་ཡིན་་་པའི་སྐྱེར། ཕར་ཕྱིན་ནི་འཁོར་གསུམ་རྣམ་དག་ལ་ཕར་ཕྱིན་དུ་བྱས་པ་ཡིན་ནོ། །མཐོང་ལམ་སྡུག་བསྔརླ་ལ་ཆོས་བཟོད་ཀྱིས་མཚོན་ནས་གཞན་བཟོད་ཤེས་བཅོ་ལྔ་ཡང་ཡོད་དོ། །གསུམ་པ་ནི། མཐོང་ལམ་རྩེ་་་་་་་སྦྱོར་ཆོས་ཅན། ཁྱོད་རྫོགས་པར་སྐྱེས་པ་ན་མཐོང་སྤང་རྟོག་པ་སྐྱེད་པར་བྱེད་པའི་རྒྱུ་ཉོན་མོངས་པའི་བག་ཆགས་བརྒྱ་རྩ་བརྒྱད་སྤངས་པ་ཡིན་ཏེ། ཁྱོད་རྫོགས་པར་སྐྱེས་པ་ན་མཐོང་སྤང་གཟུང་འཛིན་གྱི་རྟོག་པ་བརྒྱ་རྩ་་་བརྒྱད་སྤངས་པས་སོ། །ཁྱབ་སྟེ། དེས་དེ་བསྡུས་ཤིང་། དེ་སྤངས་པ་ན་དེ་སྤངས་པ་ཀུན་རྫོབ་པའི་རྟེན་འབྲེལ་ཆོས་ཉིད་ཀྱིས་འཐོབ་པས་སོ། །བརྒྱ་རྩ་བརྒྱད་དུ་ཇི་ལྟར་བྱས་པས་ཤེ་ན། རྟོག་པ་ལ་རྩ་བའི་དབྱེ་་་་བ་གཟུང་རྟོག་གཉིས་འཛིན་རྟོག་གཉིས་ཏེ་བཞི་ལ། ཡན་ལག་གི་དབྱེ་བ་ཡུལ་གྱི་སྒོ་ནས་སོ་སོར་རྣམ་པ་དགུ་དགུར་ཕྱེ་ལ། ཉིང་ལག་གི་དབྱེ་བ་འདོད་ཁམས་ན་སོ་དྲུག །གཟུགས་ཁམས་ན་སོ་དྲུག །གཟུགས་མེད་ཁམས་ན་སོ་དྲུག་གི་དབྱེ་བས་སོ། །ལྔ་པ་ལ་མཚམས་སྦྱར་བ་ནི། དེ་ནས་སེངྒེ་རྣམ་བསྒྱིངས་པའི། །ཞེས་སོགས་ཀྱི་ཚིགས་བཅད་གཅིག་ཆོས་ཅན། ཁྱོད་ཀྱིས་མཐོང་ལམ་གྱི་རྟོགས་པ་དེ་ལ་དབང་ཐོབ་པར་བྱ་བའི་་

ཕྱིར་མཉམ་རྗེས་སུ་ཡང་དང་ཡང་དུ་སྒོམ་པར་བྱེད་དོ་ཞེས་གསུངས་པ་ལ་དགོས་པ་ཡོད་དེ། ཁྱོད་ཀྱིས་དེ་ལྟར་གསུངས་པས་དབང་ཐོབ་པ་ལ་ཡང་ཡང་དུ་གོམས་དགོས་པར་ཤེས་པའི་ཕྱིར། ཚིག་དོན་འབྱེད་པ་ལ་མཉམ་གཞག་ནི། མཐོང་ལམ་རྩེ་སྦྱོར་རྒྱུད་ལ་ལྡན་པའི་རྣལ་འབྱོར་པ་དེ་སྦྱིན་སོགས་དྲུག་ལྡན་དུ་སྤྱད་པའི་རྗེས་དེ་ནས་སྙོམས་འཇུག་ལ་དབང་ཐོབ་པར་བྱ་བའི་ཕྱིར་དུ་སེངྒེ་རྣམ་པར་བསྒྱིངས་པ་ལྟ་བུའི་ཏིང་ངེ་འཛིན་ལ་སྙོམས་་་་་་པར་ཞུགས་སོ། །མཐོང་ལམ་རྩེ་སྦྱོར་གྱི་ངོ་བོར་གྱུར་པའི་ཏིང་ངེ་འཛིན་ཆོས་ཅན། སེངྒེ་རྣམ་པར་བསྒྱིངས་པ་ལྟ་བུ་ཡིན་ཏེ། རང་གི་སྤང་བྱ་སྒྲིབ་གཉིས་ཀྱི་འཇིགས་པ་མེད་ཅིང་དེ་རྣམས་འཇོམས་པར་བྱེད་པའི་ཕྱིར།རྗེས་ཐོབ་ནི། མཐོང་ལམ་རྩེ་སྦྱོར་རྒྱུད་ལ་ལྡན་པའི་རྣལ་འབྱོར་པ་དེ་ཏིང་ངེ་འཛིན་ལ་སྙོམས་པར་ཞུགས་ནས་དེ་ལས་ལངས་ཏེ། སྙོམས་འཇུག་ལས་དུས་ཕྱིས་རྗེས་ཐོབ་ཀྱི་གནས་སྐབས་སུ་རྟེན་འབྲེལ་གྱི་གནས་ལུགས་་་ལ་མཁས་པར་བྱ་བའི་ཕྱིར་དུ་རྟེན་འབྲེལ་བཅུ་གཉིས་ལ་ཡང་དག་པར་རྟོག་པར་བྱེད་དོ། །ཇི་ལྟར་ན། རང་རྒྱུ་མ་རིག་པའི་རྐྱེན་གྱིས་རང་འབྲས་འདུ་བྱེད་རྣམས་འབྱུང་ངོ་ཞེས་པ་ནས། སོགས་པ་རང་རྒྱུ་སྐྱེ་བའི་རྐྱེན་་་་གྱིས་རྒ་ཤི་དང་། མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུག་པ་རྣམས་འབྱུང་ངོ་ཞེས་པའི་བར་རྒྱུ་སྔར་བསྟན་ནས་འབྲས་བུ་ཕྱིས་འཆད་པ་རྒྱུ་འབྲས་སྐྱེ་བའི་རིམ་་་

༄༅། །པ་དང་མཐུན་པས། ཀུན་ནས་ཉོན་མོངས་ཀྱི་རྟེན་འབྲེལ་ལུགས་དང་མཐུན་པ་དང་། རྒ་ཤི་སོགས་འབྱུང་ངོ་། །གང་ལས་ན་རང་རྒྱུ་སྐྱེ་བ་ལས་འབྱུང་ངོ་ཞེས་པ་ནས། འདུ་བྱེད་རྣམས་འབྱུང་ངོ་། །གང་ལས་ན། རང་རྒྱུ་མ་རིག་པ་ལས་འབྱུང་ངོ་ཞེས་པའི་བར་འབྲས་བུ་སྔར་བསྟན་ནས་རྒྱུ་ཕྱིས་འཆད་པ་ཀུན་ནས་ཉོན་མོངས་ཀྱི་རྟེན་འབྲེལ་ལུགས་དང་མི་མཐུན་པ་དང་། རྒ་ཤི་འགག་གོ །གང་འགགས་པས་འགག་ན་།་ སྐྱེ་བ་འགགས་པས་རྒ་ཤི་འགག་གོ་ཞེས་པ་ནས། འདུ་བྱེད་རྣམས་འགག་ཏྲེ། །གང་འགགས་པས་འགག་ན། མ་རིག་པ་འགགས་པས་འདུ་བྱེད་རྣམས་འགག་གོ་ཞེས་པའི་བར་རྣམ་བྱང་གི་རྟེན་འབྲེལ་ལུགས་་་་དང་མི་མཐུན་པ་དང་། མ་རིག་པ་འགགས་པས་འདུ་བྱེད་རྣམས་འགག་གོ་ཞེས་པ་ནས། སྐྱེ་བ་འགགས་པས་རྒ་ཤི་འགག་གོ་ཞེས་པའི་བར་རྣམ་བྱང་གི་རྟེན་འབྲེལ་ལུགས་དང་མཐུན་པ་ལ་རྟོག་པར་བྱེད་དོ། །ངག་་་་་་དོན་།་ མཐོང་ལམ་རྩེ་སྦྱོར་རྒྱུད་ལ་ལྡན་པའི་རྣལ་འབྱོར་པ་དེ་ཆོས་ཅན། ལུགས་དང་མཐུན་པ་དང་ལུགས་དང་མི་མཐུན་པ་གཉིས་ཀྱི་སྒོ་ནས་རྟེན་འབྲེལ་བཅུ་གཉིས་ལ་རྟོག་པར་བྱས་པ་ལ་དགོས་པ་ཡོད་དེ། དེའི་སྒོ་་་་ནས་དེ་ལ་རྟོག་པར་བྱས་པ་རྟེན་འབྲེལ་གྱི་གནས་ལུགས་ལ་མཁས་པར་འགྱུར་བའི་ཕྱིར་རོ། །དྲུག་པ་ལ། རྟེན་སྒོམ་ལམ་རྩེ་སྦྱོར་དང་། སྤང་བྱ་རྟོག་པ། བརྟེན་པ་ཡོན་ཏན་དང་གསུམ། དང་པོ་ལ་མཚམས་སྦྱར་

བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་མཐོང་ལམ་རྩེ་སྦྱོར་བརྗོད་ནས། དེའི་རྗེས་སུ་སྒོམ་ལམ་རྩེ་སྦྱོར་བསྟན་པ་ལ་རྒྱུ་མཚན་ཡོད་དེ། མཐོང་ལམ་རྩེ་སྦྱོར་ལས་དེ་འབྱུང་བའི་ཕྱིར། སྒོམ་ལམ་རྩེ་་་་་་་སྟོར་ཆོས་ཅན། ཁྱོད་རང་གི་མི་མཐུན་ཕྱོགས་སྤང་བྱ་རྟོག་པ་སྤོང་བ་དང་། རང་གི་འབྲས་བུ་ཡོན་ཏན་གྱི་ཐོག་མར་བསྟན་པ་ལ་རྒྱུ་མཚན་དང་དགོས་པ་ཡོད་དེ། རང་གི་སྤང་བྱ་རྟོག་པ་སྤོང་བ་དང་འབྲས་བུ་ཡོན་ཏན་་་་ནི་རྟེན་ཁྱོད་ཐོབ་པ་སྔོན་དུ་འགྲོ་བ་ཡིན་པའི་ཕྱིར་དང་། ཁྱོད་དེ་གཉིས་ཀྱི་ཐོག་མར་བསྟན་པས་དེ་གཉིས་གོ་སླ་བས་སོ། །ཚིག་དོན་འབྱེད་པ་ལ། སྦྱོར་བ་དང་དངོས་གཞི་གཉིས་ལས། དང་པོ་ནི། སྙོམས་པར་་་་འཇུག་གོ །གང་ལ་ན། བསམ་གཏན་གྱི་སྙོམས་འཇུག་བཞི་དང་། གཟུགས་མེད་པའི་སྙོམས་འཇུག་བཞི་དང་། འགོག་པའི་སྙོམས་འཇུག་སྟེ་འགོག་པ་དང་བཅས་པའི་སྙོམས་འཇུག་དགུ་ལའོ། །ཇི་ལྟར་ན།བསམ་གཏན་དང་པོ་ནས་བཟུང་སྟེ་འགོག་པའི་བར་དུ་སོང་ནས། དེའི་རྗེས་ལ་འགོག་པ་ལས་ལངས་ནས། སྲིད་རྩེ་ནས་བཟུང་སྟེ། བསམ་གཏན་དང་པོའི་བར་དུ་འོངས་ཏེ། དེ་ལྟར་ལུགས་དང་མཐུན་པ་དང་མི་་་་་མཐུན་པ་རྣམ་པ་གཉིས་ཀྱི་སྒོ་ནས་སོ། །དགོས་པ་ཏིང་ངེ་འཛིན་གྱི་རྩལ་སྦྱངས་ཏེ་སྙོམས་འཇུག་ལ་ཇི་ལྟར་འདོད་པ་བཞིན་དབང་ཐོབ་པར་བྱ་བའི་ཕྱིར་དང་། བྱེ་བྲག་ཏུ་དངོས་གཞི་ཐོད་རྒལ་གྱི་སྙོམས་འཇུག་གི་ཆེད་་་་་་་

༄༅། །དུའོ་།་ །གང་ན་སྒོམ་ལམ་ཁྱད་པར་ཅན་ལ་གནས་པའི་བྱང་ཆུབ་སེམས་དཔའ་རྣམས་ནིའོ། །དེས་ན་ཐོད་རྒལ་གྱི་སྙོམས་འཇུག་གི་ཆེད་དུ་མཐར་གནས་ཀྱི་སྙོམས་འཇུག་དགུ་ལ་ལུགས་དང་མཐུན་མི་་་་་་་མཐུན་གཉིས་ཀྱི་སྒོ་ནས་སྙོམས་པར་ཞུགས་པའི་བསྡུས་སྒོམ་རབ་ཏུ་གྱུར་པའི་སྒོམ་ལམ་པའི་དགེ་བའི་སེམས་རྩེ་གཅིག་པ་དེ། སྒོམ་ལམ་རྩེ་སྦྱོར་གྱི་ངོ་བོར་གྱུར་པའི་སྦྱོར་བ་སེངྒེ་རྣམ་པར་བསྒྱིངས་པའི་སྙོམས་འཇུག་ཡིན་་་ནོ་།་ །སྙོམས་འཇུག་དགུ་ནི་རྣམ་པའི་སྐབས་སུ་བསྟན་པ་བཞིན་ནོ། །དངོས་གཞི་ལ་གསུམ་ལས། ཐོད་རྒལ་ཆུང་ངུ་ནི། སྙོམས་པར་འཇུག་གོ །གཞན་རྣམས་སྔར་བཞིན་ལ། ཇི་ལྟར་ན། སྦྱོར་བ་སེངྒེ་རྣམ་་བསྒྱིངས་ཀྱི་སྙོམསའཇུག་སྔོན་དུ་བཏང་ནས། དངོས་གཞི་ཐོད་རྒལ་གྱི་སྟོམས་འཇུག་འབྲིང་པོའི་ཆེད་དུ། འཇུག་ཚུལ་སློབ་དཔོན་ལྟར་ན་སྦྱོར་བ་དང་འདྲ་ལ། མདོ་དང་འགྲེལ་པ་གཞན་ལྟར་ན་བསམ་གཏན་དང་པོ་་་ནས་བཟུང་སྟེ། འགོག་པའི་བར་དུ་ལུགས་དང་མཐུན་པར་སོང་ནས་སོ། །དེས་ན་སྤྱོར་བ་སེངྒེ་རྣམ་བསྒྱིངས་ཀྱི་སྙོམས་འཇུག་སྔོན་དུ་བཏང་ནས་དངོས་གཞི་ཐོད་རྒལ་འབྲིང་པོའི་ཆེད་དུ་མཐར་གནས་ཀྱི་སྙོམས་འཇུག་་་་་་དགུ་ལ་ལུགས་དང་མཐུན་པར་སྙོམས་པར་ཞུགས་པའི་བསྡུས་སྒོམ་རབ་ཏུ་གྱུར་པའི་སྒོརྨོ་ལམ་པའི་དགེ་བའོ་སེམས་རྩེ་གཅིག་པ་དེ། སྒོམ་ལམ་རྩེ་སྦྱོར་གྱི་ངོ་བོར་གྱུར་པའི་དངོས་གཞི་ཐོད་རྒལ་ཆུང་ངུའི་སྙོམས་འཇུག་ཡིན་

ནོ་།་ །འབྲིང་པོ་ནི་གཞན་རྣམས་སྔར་བཞིན་ལ། དངོས་གཞི་ཐོད་རྒལ་ཆུང་ངུ་སྔོན་དུ་བཏང་ནས་དངོས་གཞི་ཐོད་རྒལ་ཆེན་པོའི་སྙོམས་འཇུག་གི་ཆེད་དུ། ཐོད་རྒལ་ཆུང་ངུའི་བསམ་གཏན་དང་པོ་ལས་ལངས་ནས།ཡང་བསམ་གཏན་དང་པོ་ལ་སྙོམས་པར་ཞུགས་ཏེ། དེ་ལས་ལངས་ནས་འགོག་པ་ལའོ། །དེ་ནས་བསམ་གཏན་དང་པོ་འགོག་པ་དང་བཅས་པ་གཅིག་བརྒལ་བས་ཏེ་བོར་ནས། དེ་བཞིན་དུ། གཉིས་དང་།གསུམ་དང་། བཞི་དང་། ལྔ་དང་དྲུག་དང་བདུན་དང་བརྒྱད་པ་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་སྙོམས་འཇུག་གི་བར་བོར་ནས། འགོག་པ་ལ་སྙོམས་པར་ཞུགས་ཏེ། དེ་ལས་ལངས་ནས། རྒྱུན་་་་་གཅིག་གིས་འགོག་པ་ནས་འགོག་པ་ལ་མི་འཇུག་པས། མཐར་གནས་ཀྱི་སྙོམས་འཇུག་དགུ་པ་ལ་འཇུག་པའི་ཆེད་དུ་དེ་ལས་ལངས་ནས་ཉེ་བས་དེ་མ་ཐག་པའི་སྙོམས་འཇུག་སྲིད་རྩེ་ལ་དམིགས་ཏེ་དེ་ལ་སྙོམས་པར་་་་་་་ཞུགས་།་ དེ་ནས་སྙོམས་པར་འཇུག་པའི་ཐབས་ལ་མཁས་པའི་སྟོབས་ཀྱིས་དེ་ལས་ལངས་ཏེ། འདོད་པ་ན་སྤྱོད་པའི་རྣམ་པར་ཤེས་པ་ལ་འདོད་པའི་སྣོད་བཅུད་ཀྱི་འཇིག་རྟེན་རྣམས་སྒྱུ་མ་ཙམ་དུ་དྲན་པར་བྱེད་པའི་རྗེས་་་ཐོབ་ཐུན་མཚམས་ཀྱི་ངོ་བོར་བཞག་ནས་རྣམ་པར་ཤེས་པ་མཉམ་པར་མ་བཞག་པ་དེ་ལྟ་བུ་དེ་མངོན་དུ་བྱས་ནས། དེའི་འོག་ཏུ་མཐར་གནས་ཀྱི་སྙོམས་འཇུག་དགུ་པ་འགོག་པ་ལའོ། །དེ་ལས་ལངས་ནས་མཉམ་པར་མ་་

༄ཚོ། །གཞག་པ་ལ་གནས་པ་སྟེ་གནས་ཉི་ཤུ་ནི་གྲོལ་སྡེ་གཉིས་དང་། སློབ་དཔོན་དང་། དག་ལྡན་ནས་འགོག་པ་ནས་སྲིད་རྩེ། དེ་ནས་འགོག་པ་ལ། དེ་ནས་མཉམ་པར་མ་གཞག་པ་ལ་གནས་པ་སྟེ།གནས་བཅུ་དགུ་བཤད། ལུགས་དེ་གཉིས་ནི་ཁྲི་བརྒྱད་སྟོང་པའི་ལུགས་སོ། །འདི་ལ་ས་དྲུག་པ་མན་ཆད་དུ་སྤྲོས་པ་ཐམས་ཅད་བཀག་པའི་འགོག་པ་ནས་འགོག་པ་ལ་འཇུག་མི་ནུས་ལ། ས་དྲུག་པ་ནས་ནུས།བདུན་པ་ནས་སྐད་ཅིག་དང་སྐད་ཅིག་ལ་ནུས་པས། ས་དྲུག་པ་ནས་ནུད་ཆུང་འདི་ལྟ་བུའི་འཇུག་ཚུལ་གཞན་དོན་དུ་སྟོན་པ་ཡིན་ནོ། །འབུམ་དང་ཉི་ཤུ་ལྔ་པའི་རྗེས་སུ་འབྲངས་ནས་སྙིང་པོ་མཆོག །ལེ་བརྒྱད་མ།ཟླ་འོད་ལས་འགོག་པ་ནས་མཉམ་པར་མ་གཞག་པ་ལ་གནས་པས་ཏེ་གནས་བཅུ་བདུན་ནོ། །དེས་ན་དངོས་གཞི་ཐོད་རྒལ་ཆུང་ངུའི་སྙོམས་འཇུག་སྔོན་དུ་བཏང་ནས་ཐོད་རྒལ་ཆེན་པོའི་ཆེད་དུ་སྙོམས་འཇུག་བརྒྱད་དང་་་་་་་འགོག་པ་བརྒྱད་སྤེལ་ནས་སྙོམས་འཇུག་དགུ་ལ་སྙོམས་པར་ཞུགས་པའི་བསྡུས་སྒོམ་རབ་ཏུ་གྱུར་པའི་སྒོམ་ལམ་པའི་དགེ་བའི་སེམས་རྩེ་གཅིག་པ་དེ། སྒོམ་ལམ་རྩེ་སྦྱོར་གྱི་ངོ་བོར་གྱུར་པའི་དངོས་གཞི་ཐོད་རྒལ་འབྲིང་་་་་་་པོའི་སྙོམས་འཇུག་ཡིན་ནོ། །ཐོད་རྒལ་ཆེན་པོ་ནི། གཞན་རྣམས་སྔར་བཞིན། དེའི་འོག་ཏུ་སྔར་གྱི་གནས་རྣམས་ཀྱི་ནང་ནས་འགོག་པ་གཅིག་པུ་བོར་ལ། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལའོ། །དེ་་

ནས་མཉམ་པར་མ་གཞག་པ་ལའོ། །དེ་ནས་གཉིས་བོར་ནས་ཅི་ཡང་མེད་པའི་སྐྱེ་མཆེད་ལའོ། །དེ་ནས་མཉམ་པར་མ་གཞག་པ་ལའོ། །དེ་བཞིན་དུ་གསུམ་དང་བཞི་དང་ལྔ་དང་དྲུག་དང་བདུན་དང་བརྒྱད་པ་བསམ་་་གཏན་གཉིས་པའི་བར་དུ་བོར་ནས་བསམ་གཏན་དང་པོ་ལའོ། །དེ་ནས་མཉམ་པར་མ་གཞག་པ་ལ་ལུགས་དང་མི་མཐུན་པར་འོངས་ནས་ཞུགས། དེ་ལས་ལངས་ནས་མར་འོང་དུས་འགོག་པ་གཅིག་པུ་བོར་ནས་སྲིད་རྩེ་ལ་འཇུག་པ་དེ་ལྟར། བསམ་གཏན་དང་པོ་གཅིག་པུ་བོར་ནས་བསམ་གཏན་གཉིས་པ་ལ། དེ་ནས་མཉམ་པར་མ་གཞག་པ་ལ། དེ་བཞིན་དུ་སོགས་པ་གཉིས་དང་གསུམ་དང་བཞི་དང་ལྔ་དང་དྲུག་དང་བདུན་དང་་་་་་་བརྒྱད་པ་སྲིད་རྩེ་བོར་ནས་འགོག་པའི་སྙོམས་འཇུག་ལ་ཐུག་གི་བར་དུ་ཞུགས། དེ་ལས་ལངས་ནས་མཉམ་པར་མ་གཞག་པ་ལ་གནས་པ་སྟེ་མཉམ་རྗེས་མི་འདྲ་བ་སྤེལ་བའི་སྒོ་ནས་འགྲོ་བས་ན་མི་འདྲ་བར་འགྲོ་བའི་ཚུལ་་་གྱིས་སོ། །དེས་ན། སྟོམས་འཇུག་བརྒྱད་དང་རྗེས་ཐོབ་བརྒྱད་སྤེལ་ནས་སྟོམས་འཇུག་དགུ་ལ་སྙོམ་པར་ཞུགས་པའི་བསྔས་སྒོམ་རབ་ཏུ་གྱུར་པའི་སྒོམ་ལམ་པའི་དགེ་བའི་སེམས་རྩེ་གཅིག་པ་དེ་སྒོམ་ལམ་རྩེ་སྦྱོར་གྱི་ངོ་་་་བོར་གྱུར་པའི་དངོས་གཞི་ཐོད་རྒལ་ཆེན་པོའི་སྙོམས་འཇུག་ཡིན་ནོ། །ངག་དོན། ས་བརྒྱད་པ་ལ་གནས་པའི་སེམས་དབྱེའི་སྙོམས་འཇུག་བརྒྱད་དང་རྗེས་ཐོབ་བརྒྱད་སྤེལ་ནས་སྙོམས་འཇུག་དགུ་ལ་སྙོམས་པར་ཞུགས་་་་

༄༅། །པའི་ཏིང་ངེ་འཛིན་ཆོས་ཅན། དངོས་གཞི་ཐོད་རྒལ་ཆེན་པོའི་སྙོམས་འཇུག་ཡིན་ཏེ། དངོས་གཞི་ཐོད་རྒལ་འབྲིང་པའི་སྙོམས་འཇུག་སྔོན་དུ་བཏང་ནས་སྙོམས་འཇུག་བརྒྱད་དང་རྗེས་ཐོབ་བརྒྱད་སྤེལ་ནས་སྙོམས་འཇུག་དགུ་ལ་སྙོམས་པར་ཞུགས་པའི་དགེ་བའི་སེམས་རྩེ་གཅིག་པ་ཡིན་པའི་ཕྱིར། སྒོམ་ལམ་ཁྱད་པར་ཅན་ལ་གནས་པའི་སེམས་དཔའ་ཆོས་ཅན། ཐོད་རྒལ་ཆེན་པོ་ལ་སྙོམས་པར་འཇུག་པ་ཡིན་ཏེ། སྟོམས་འཇུག་བརྒྱད་དང་རྗེས་ཐོབ་བརྒྱད་སྤེལ་ནས་སྙོམས་འཇུག་དགུ་ལ་སྙོམས་པར་འཇུག་པའི་ཕྱིར། འདིས་གོང་མ་གསུམ་གྱི་སྤྱོར་བ་ལ་ཡང་རིགས་འགྲེའོ། །མདོར་ན་ས་བརྒྱད་པ་ལ་གནས་པའི་སེམས་དཔའི་ཏིང་ཊྭཱཾ་་་་་་་འཛིན་ནི། སྙོམས་འཇུག་དགུ་ལ་ཇི་ལྟར་འདོད་པ་བཞིན་དུ་དབང་ཐོབ་པར་བྱ་བའི་ཆེད་དུ་སྙོམས་འཇུག་དགུའི་མཚན་ཉིད་མངོན་སུམ་དུ་རྟོགས་པར་བྱས་ནས་སྙོམས་པར་ཞུགས་པའི་བསྡུས་སྒོམ་རབ་ཏུ་གྱུར་པའི་རྗེས་ལ་་་མངོན་རྟོགས་ཀྱི་རྣལ་འབྱོར་ཡིན་པས་ན་སྒོམ་ལམ་རྩེ་སྤྱོར་ཡིན་ནོ། །བརྒལ་ལན་ལ། རྒོལ་བ་ནི། ཉན་ཐོས་པ་ཁ་ཅིག་ན་རེ། ས་བརྒྱད་ནི་བསམ་གཏན་བཞི་དང་གཟུགས་མེད་བཞིའོ། །རྣམ་པ་གཉིས་ནི་ཟག་་་བཅས་ཟག་མེད་གཉིས་སོ། །འབྲེལ་པ་ནི་གོ་རིམ་བཞིན་དུ། གཅིག་བརྒལ་ནི་རེ་རེ་བོར་ནས་སོ། །སོང་ཞིང་ནི་ལུགས་དང་མཐུན་པའོ། །འོངས་ནས་ནི་ལུགས་དང་མི་མཐུན་པའོ། །རིགས་མི་མཐུན་པ་ནི་ཟག་་

བཅས་ཟག་མེད་སྤེལ་བའོ། །གསུམ་པར་འགྲོ་བ་ནི་རང་གནས་ནས་རྩིས་པའི་གནས་གསུམ་པར་འགྲོ་ཡི། བཞི་པར་མི་འགྲོ་སྟེ་ཤིན་ཏུ་རིང་བའི་ཕྱིར། གཉིས་པར་ཡང་མི་འགྲོ་སྟེ་ཤིན་ཏུ་ཉེ་བའི་ཕྱིར། དཔྱིས་ཕྱེས་ནས་སྦྱོར་བ་དང་། ཐོད་རྒལ་ངོས་གཟུང་བ་ནི་ཟག་བཅས་བསམ་གཏན་དང་པོ་ནས། ཟག་བཅས་སྲིད་རྩེའི་བར་དུ་རིམ་གྱིས་ལུགས་དང་མཐུན་པ་དང་སྲིད་རྩེ་ནས་བསམ་གཏན་དང་པོའི་བར་དུ་ལུགས་དང་མི་མཐུན་་་་་པར་འཇུག་པ་དང་། སྲིད་རྩེ་དོར་བའི་ཟག་མེད་བདུན་ལ་ལུགས་དང་མཐུན་མི་མཐུན་དུ་འཇུག་པ་ནི་རིང་སྦྱོར་རོ། །དེ་བྱང་བར་བྱས་ནས། སྲིད་རྩེ་དོར་བའི་ཟག་བཅས་བདུན་ལ་རེ་རེ་བོར་ནས་ལུགས་དང་མཐུན་པ་་དང་མི་མཐུན་པ་དང་། ཟག་མེད་བདུན་ལ་རེ་རེ་བོར་ནས་ལུགས་དང་མཐུན་པ་དང་མི་མཐུན་པར་འཇུག་པ་ནི་ཉེ་སྦྱོར་ཡིན་ནོ། །དེ་བྱང་བར་བྱས་ནས་ཟག་བཅས་བསམ་གཏན་དང་པོ་ནས། གཉིས་པ་བོར ཟག་མེད་གསུམ་པ་ལ། བཞི་པ་བོར། ཟག་བཅས་ནམ་མཁའ་ལ། དེ་ནས་རྣམ་ཤེས་བོར། ཟག་མེད་ཅི་ཡང་མེད་པ་ལ་ཞུགས། དེ་བཞིན་དུ་ལུགས་དང་མི་མཐུན་པར་སྙོམས་པར་འཇུག་པ་ནི། ཐོད་རྒལ་གྱི་་་་་་་སྙོམས་འཇུག་ཡིན་པས་གོང་གི་དེ་མི་འཐད་དོ་ཞེ་ན། ལན་ནི། མངོན་པ་ནས་བཤད་པ་དང་འདིར་བསྟན་གཉིས་ཐོད་རྒལ་གྱི་མིང་འདྲ་ཡང་དོན་མི་འདྲ་བས་མི་གནོད་དེ། འདི་ཐེག་ཆེན་ཐུན་མོང་མ་ཡིན་པའི་ལུགས་་་

༄༧། །ཡིན་།་ མངོན་པའི་དེ་ཉན་ཐོས་ཀྱི་ལུགས་ཡིན་པའི་ཕྱིར་རོ། །གཉིས་པ་ལ། མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་སྒོམ་ལམ་གྱི་རྩེ་སྦྱོར་བརྗོད་ནས་དེའི་རྗེས་སུ་སྤང་བྱ་གཟུང་འཛིན་གྱི་རྟོག་པ་བཞི་རིམ་པ་བཞིན་དུ་བསྟན་པ་ལ་རྒྱུ་མཚན་ཡོད་དེ། སྒོམ་ལམ་རྩེ་སྦྱོར་དེ་ལ་སྤང་བྱ་སྤང་བའི་ཕྱིར་དུ་མི་མཐུན་ཕྱོགས་རྣམ་པ་བཞི་བརྗོད་དགོས་པས་སོ། །རྒྱས་པར་བཤད་པ་ལ་བཞི་ལས།དང་པོ་འཇུག་པ་གཟུང་རྟོག་རྒྱས་བཤད་ལ་མཚམས་སྦྱར་བ་ནི། ཤེས་བྱ་ཆོས་ཅན། རྟོག་པ་བཞིའི་ནང་ནས་དང་པོར་གཟུང་རྟོག་དང་པོ་འཇུག་པ་གཟུང་རྟོག་བསྟན་པ་ལ་རྒྱུ་མཚན་ཡོད་དེ། འཇུག་པ་གཟུང་རྟོག་དེ་་་་་ལྡོག་པ་གཟུང་རྟོག་ལས་རགས་པའི་ཕྱིར། ཚིག་དོན་འབྱེད་པ་ནི། བྱང་སེམས་འགའ་ཞིག་གིས། གང་ཟག་གི་དབང་དུ་བྱས་པ་གསུམ་དང་། ཡོན་ཏན་གསུམ་དང་། ལམ་གསུམ་ལ་རྣམ་པར་རྟོག་གོ །ཇི་་་་་་་ལྟར་ན། འཇུག་བྱའི་གཟུང་བར་ཞེན་པའི་ཚུལ་གྱིས་སོ། །དེས་ན། བྱང་སེམས་ཀྱི་བླང་བྱ་ལ་དམིགས་ནས་འཇུག་བྱའི་གཟུང་བར་ཞེན་པའི་བློ་ནི། སྒྲུབ་རྟོག་ཏུ་གྱུར་པའི་གཟུང་རྟོག་དང་པོ་འཇུག་པ་གཟུང་རྟོག་་་་་་ཡིན་པས་དེ་དབྱེ་གཞི། དབྱེ་ངོ་ཆོས་རྣམས་ཀྱི་མདོར་བསྡུས་པ་དང་རྒྱས་པ་མི་ཤེས་པའི་རྟོག་པ་དང་། སངས་རྒྱས་ཀྱིས་བསྟངས་བ་མེད་པ་དང་། སྦྱོར་ལམ་གྱི་ཡོན་ཏན་དང་། མཐོང་ལམ་གྱི་དང་། སྒོམ་ལམ་་་་་

གྱི་ཡོན་ཏན་མེད་པའི་དང་། སྦྱོར་ལམ་དང་། མཐོང་ལམ་དང་། སྒོམ་ལམ་མི་ཤེས་པའི་རྟོག་པ་དང་རྣམ་པ་དགུའོ། །འབྱེད་པའི་རྒྱུ་མཚན་ཡུལ་དགུ་ཡོད་པས་སོ། །ཡུལ་དང་རྟོག་པ་དགུ་པོ་གང་ཞེ་ན།བཅོམ་ལྡན་འདས་ཀྱིས་མདོར་བསྡུས་པ་ལ་དགའ་བའི་སེམས་ཅན་དབང་རྣོན་རྗེས་སུ་འཛིན་པའི་ཕྱིར་དུ་ཆོས་རྣམས་དེ་བཞིན་ཉིད་ལ་སོགས་པ་སྤྱིའི་མཚན་ཉིད་དུ་མདོར་བསྡུས་ནས་གསུངས་པ་ཆོས་ཅན། འཇུག་བྱ་ཡིན་་་ཏེ་།་ བྱང་སེམས་ཀྱི་བླང་བྱ་ཡིན་པའི་ཕྱིར། དེ་ལྟར་གསུངས་པ་ལ་དམིགས་ནས་འཇུག་བྱའི་གཟུང་བར་ཞེན་པའི་བློ་ནི་མདོར་བསྡུས་པ་མི་ཤེས་པའི་རྟོག་པ་ཡིན་ནོ། །དེ་ལྟར་གསུངས་པ་ལ་དམིགས་ནས་འཇུག་བྱའི་་་གཟུང་བར་ཞེན་པའི་བློ་སྒོམ་ལམ་རྩེ་སྦྱོར་གྱི་གཞོམ་བྱར་གྱུར་པ་དེ་ཆོས་ཅན། འཇུག་པ་གཟུང་རྟོག་ཡིན་ཏེ། བྱང་སེམས་ཀྱི་བླང་བྱ་ལ་དམིགས་ནས་འཇུག་བྱའི་གཟུང་བར་ཞེན་པའི་བློ་ཡིན་པའི་ཕྱིར། ཆོས་ཅན།སྒོམ་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་ཀྱི་གནས་སྐབས་ཀྱི་ཡུལ་ཅན་ཡིན་ཏེ། དེའི་གནས་སྐབས་འདིར་སྤང་བྱའི་རྟོག་པ་ཡིན་པས་སོ། །འདི་བཞིན་དུ་འོག་མ་བརྒྱད་ལ་ཡང་མཛོད། བཅོམ་ལྡན་འདས་ཀྱིས་རྒྱས་་པ་ལ་དགའ་བའི་སེམས་ཅན་དབང་རྟུལ་རྗེས་སུ་འཛིན་པའི་ཕྱིར་དུ་ཆོས་རྣམས་གཟུགས་སུ་རུང་བ་ལ་སོགས་པ་རང་གི་མཚན་ཉིད་དུ་སོ་སོར་ཕྱེ་ནས་རྒྱས་པར་གསུངས་པ་དང་། བཅོམ་ལྡན་འདས་ཀྱི་ཇི་སྐད་བཤད་པ་་་་་་་

༄ཚོ། །བཞིན་དུ་དེའི་དོན་ལ་ནན་ཏན་མི་བྱེད་པས་སངས་རྒྱས་ཀྱིས་བསྟངས་པ་སྟེ་མགོན་སྐྱབས་དང་བཅས་ཏེ་ཡོངས་སུ་མ་བཟུང་ཡང་། བཅོམ་ལྡན་འདས་ཀྱིས་ཇི་ལྟར་བཤད་པ་བཞིན་དེའི་དོན་ལ་ནན་ཏན་བྱེད་་་་པས་སངས་རྒྱས་ཀྱིས་མགོན་སྐྱབས་དང་བཅས་ཏེ་གཟུང་བ་དང་། དོན་དམ་པར་བྱུང་བ་ནི་འདས་པ་སྟེ་སྔར་རྣམ་མཁྱེན་གྱི་སྐབས་སུ་བསྟན་པའི་དམིགས་རྣམ་ལ་སོགས་པ་འགགས་པས་དོན་དམ་པར་སྦྱོར་ལམ་གྱི་དུས་ཀྱི་་ཡོན་ཏན་མེད་ཀྱང་། ཀུན་རྫོབ་ཏུ་ཐེག་ཆེན་སྦྱོར་ལམ་གྱི་ཡོན་ཏན་དམིགས་རྣམ་རྒྱུ་དང་། ཡོངས་འཛིན་རྣམས་དང་། དོན་དམ་པར་བྱང་ཆུབ་ཆེན་པོ་ཡང་དག་པར་སྐྱེ་བའི་རྒྱུ་དང་མི་ལྡན་པས་དོན་དམ་པར་མཐོང་་་་་་་ལམ་གྱི་དུས་ཀྱི་ཡོན་ཏན་མེད་ཀྱང་། ཀུན་རྫོབ་ཏུ་ཐེག་ཆེན་མཐོང་ལམ་གྱི་ཡོན་ཏན་བྱང་ཆུབ་ཆེན་པོ་སྐྱེད་པའི་རྒྱུ་གསུམ་དང་། དོན་དམ་པར་མ་འོངས་པ་འབྲས་བུ་ཡོན་ཏན་ཕུན་སུམ་ཚོགས་པ་མེད་པས་དོན་དམ་པར་་་་སྒོམ་ལམ་གྱི་དུས་ཀྱི་ཡོན་ཏན་མེད་ཀྱང་ཀུན་རྫོབ་ཏུ་ཐེག་ཆེན་སྒོམ་ལམ་གྱི་ཡོན་ཏན་འབྲས་བུ་ཆོས་ཐམས་ཅད་ཀྱི་དེ་བཞིན་ཉིད་ལ་དབང་དུ་གྱུར་པ་ཐོབ་པ་ལ་སོགས་པ་དང་། གཟུགས་སོགས་ལ་ཕྱིན་ཅི་ལོག་གི་བདེན་་་་་་་ཞེན་འགོག་པས་ཞི་བ་དང་། གཟུགས་སོགས་རྐྱེན་དབང་ཡིན་པས་སོགས་པ་ཡ་མ་བརླ་དང་། རང་བཞིན་གྱིས་སྟོང་པས་གསོག་དང་། དཔྱད་མི་བཟོད་པས་སྙིང་པོ་མེད་པར་རྟོགས་ནས་བསྒོམས་པས་མྱ་ངན་ལས་་་་་་

འདས་པར་སྦྱོར་བའི་ལམ་དང་། གཞན་དོན་དུ་རྣམ་མཁྱེན་ཡིད་ལ་བྱེད་པས་ཆོས་ཐམས་ཅད་ནམ་མཁའ་ལྟར་རང་བཞིན་གྱིས་སྟོང་པ་ཉིད་དུ་མངོན་སུམ་གྱིས་གསར་དུ་རྟོགས་པའི་མཁྱེན་པ་ཡིན་པས་ཐེག་ཆེན་གྱི་མཐོང་་་་་ལམ་དང་། གཞན་དོན་དུ་རྣམ་མཁྱེན་ཡིད་ལ་བྱེད་པས་ཆོས་ཐམས་ཅད་ནམ་མཁའ་ལྟར་རང་བཞིན་མེད་པར་མངོན་སུམ་དུ་རྟོགས་ནས་རྒྱུན་ལྡན་དུ་སྒོམ་པར་བྱེད་པའི་རྗེས་ལ་མངོན་རྟོགས་ཡིན་པས་ཐེག་ཆེན་གྱི་སྒོམ་་་་་་་ལམ་ལའོ། །གཉིས་པ་ལྡོག་པ་གཟུང་རྟོག་ལ་མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་གཟུང་རྟོག་དང་པོ་བསྟན་ནས་དེའི་རྗེས་སུ་གཟུང་རྟོག་གཉིས་པ་བསྟན་པ་ལ་རྒྱུ་མཚན་ཡོད་དེ།འཇུག་པ་གཟུང་རྟོག་པས་ལྡོག་པ་གཟུང་རྟོག་ཕྲ་བའི་ཕྱིར། ཚིག་དོན་འབྱེད་པ་ནི། བྱང་སེམས་འགའ་ཞིག་གིས་ཡུལ་དགུ་ལ་རྣམ་པར་རྟོག་གོ །ཇི་ལྟར་ན་ལྡོག་བྱའི་གཟུང་བར་ཞེན་པའི་ཚུལ་གྱིས་སོ། །དེས་ན་་་་་་བྱང་སེམས་ཀྱི་དོར་བྱ་ལ་དམིགས་ནས་ལྡོག་བྱའི་གཟུང་བར་ཞེན་པའི་བློ་ནི་ལྡོག་པ་གཟུང་རྟོག་ཡིན་པས་དེ་དབྱེ་གཞི། དབྱེ་ངོ་སེམས་མི་སྐྱེད་པའི་རྟོག་པ་དང་། བྱང་ཆུབ་ཀྱི་སྙིང་པོ་ཡིད་ལ་མི་བྱེད་པའི་དང་། ཉན་་་་་་ཐོས་ཀྱི་ཐེག་པ་ཡིད་ལ་བྱེད་པའི་དང་། རང་སངས་རྒྱས་ཀྱི་ཐེག་པ་ཡིད་ལ་བྱེད་པའི་དང་། རྫོགས་པའི་བྱང་ཆུབ་ཡིད་ལ་མི་བྱེད་པའི་དང་། སྒོམ་པའི་དང་། སྒོམ་པ་མེད་པའི་དང་། སྒོམ་པ་དང་སྒོམ་པ་མེད་པ་་་

༄༅། །དེ་དག་ལས་བཟློག་པ་སྒོམ་པ་ཡང་མེད་སྒོམ་པ་མེད་པ་ཡང་མ་ཡིན་པའི་དང་། དོན་ཇི་ལྟ་བ་བཞིན་མ་ཡིན་པའི་རྟོག་པ་དང་རྣམ་པ་དགུའོ། །འབྱེད་པའི་རྒྱུ་མཚན་ཡུལ་དགུ་ཡོད་པས་སོ། །ཡུལ་དང་་་་་་རྟོག་པ་དགུ་གང་ཞེ་ན། ཉན་རང་གི་ཚོགས་ལམ་དུ་རྫོགས་པའི་བྱང་ཆུབ་ཀྱི་སེམས་མི་སྐྱེད་པར་རང་དོན་ཡིད་ལ་བྱེད་པ་ཆོས་ཅན། ལྡོག་བྱ་ཡིན་ཏེ། བྱང་སེམས་ཀྱི་དོར་བྱ་ཡིན་པའི་ཕྱིར། ཉན་རང་གི་ཚོགས་ལམ་་དུ་རྫོགས་པའི་བྱང་ཆུབ་ཏུ་སེམས་མི་སྐྱེད་པར་རང་དོན་ཡིད་ལ་བྱེད་པ་ལ་དམིགས་ནས་ལྡོག་བྱའི་གཟུང་བར་ཞེན་པའི་བློ་སྒོམ་ལམ་རྩེ་སྦྱོར་གྱི་གཞོམ་བྱར་གྱུར་པ་དེ་སེམས་མི་སྐྱེད་པའི་རྟོག་པ་ཡིན་ནོ། །དེ་ཆོས་ཅན།ལྡོག་པ་གཟུང་རྟོག་ཡིན་ཏེ། དམིགས་ཡུལ་བྱང་སེམས་ཀྱི་དོར་བྱ་ལ་དམིགས་ནས་ལྡོག་བྱའི་གཟུང་བར་ཞེན་པའི་བློ་ཡིན་པའི་ཕྱིར། ཆོས་ཅན། སྒོམ་ལམ་རྩེ་སྤྱོར་གྱི་སེམས་དང་སེམས་ལས་བྱུང་བ་འཇུག་པ་བར་་་་་་་ཆད་མེད་ལམ་གྱི་གནས་སྐབས་ཀྱི་ཡུལ་ཅན་ཡིན་ཏེ། དེའི་གནས་སྐབས་དེ་ན་སྤང་བྱའི་རྟོག་པ་ཡིན་པས་སོ། །ཉན་རང་གི་ཚོགས་ལམ་ཆོས་ཅན། ཁྱོད་གཞན་དོན་དུ་རྫོགས་པའི་བྱང་ཆུབ་ཏུ་སེམས་མི་སྐྱེད་དེ།ཁྱོད་དུ་རང་ལ་ཐེག་ཆེན་གྱི་ཆོས་ཟབ་མོ་དངོས་སུ་སྟོན་བཞིན་པའི་དགེ་བའི་བཤེས་གཉེན་དང་ཐེག་ཆེན་གྱི་ཆོས་ཟབ་མོ་ལ་མོས་པ་དང་བྲལ་བས་སོ། །འདི་བཞིན་འོག་མ་བརྒྱད་ལའང་མཛོད། ཉན་རང་གི་ཚོགས་ལམ་་་

དུ་གཞན་དོན་དུ་སངས་རྒྱས་ལ་དམིགས་པའི་བསོད་ནམས་ཁྱད་པར་དུ་འཕགས་པ་མེད་པས་གཞན་དོན་དུ་བྱང་ཆུབ་ཀྱི་སྙིང་པོ་ཆོས་སྐུ་ཡིད་ལ་མི་བྱེད་པར་དམན་པའི་མྱང་འདས་ཡིད་ལ་བྱེད་པ་དང་། ཉན་ཐོས་ཀྱི་སྦྱོར་་་་་་ལམ་དུ་གནས་སྐབས་ཉན་ཐོས་ཀྱི་བྱང་ཆུབ་ཏུ་ངེས་པའི་རིགས་ཅན་ཡིན་པའི་ཕྱིར་དེའི་ཐེག་པ་ཡིད་ལ་བྱེད་པ་དང་། རང་སངས་རྒྱས་ཀྱི་སྦྱོར་ལམ་དུ་གནས་སྐབས་རང་སངས་རྒྱས་ཀྱི་བྱང་ཆུབ་ཏུ་ངེས་པའི་རིགས་ཅན་ཡིན་་པའི་ཕྱིར། དེའི་ཐེག་པ་ཡིད་ལ་བྱེད་པ་དང་། ཉན་རང་གི་མཐོང་ལམ་དུ་ཡུམ་སྟོང་ཉིད་སྙིང་རྗེའི་སྙིང་པོ་ཅན་སྒྲུབ་པ་མེད་པས་རྫོགས་པའི་བྱང་ཆུབ་ཡིད་ལ་མི་བྱེད་པར། དམན་པའི་བྱང་ཆུབ་ཡིད་ལ་བྱེད་པ་དང་།ཉན་རང་གི་སྒོམ་ལམ་དུ་དམིགས་བཅས་ཀྱི་སྒོ་ནས་སྒོམ་པས་རྣམ་མཁྱེན་བདེན་པ་བ་ཐོབ་པར་འདོད་པ་དང་། ཉན་རང་གི་མི་སློབ་ལམ་དུ་དམིགས་པ་མེད་པའི་སྒོ་ནས་སྒོམ་པ་མེད་པས་རྣམ་མཁྱེན་བདེན་པ་བ་ཐོབ་པར་་་་འདོད་པ་དང་། རེས་འགའ་དམིགས་པ་ཡང་མེད། རེས་འགའ་མི་དམིགས་པ་ཡང་མེད་པའི་སྒོ་ནས་རེས་འགའ་སྒོམ་པ་ཡང་མེད། རེས་འགའ་སྒོམ་པ་མེད་པ་ཡང་མ་ཡིན་པས་རྣམ་མཁྱེན་བདེན་པ་བ་ཐོབ་པར་་་་་་་འདོད་པ་དང་། ཐོབ་བྱ་འཐོབ་བྱེད་ཕྱིན་ཅི་ལོག་ཏུ་མངོན་པར་ཞེན་པས་ཐོབ་བྱ་འཐོབ་བྱེད་ཀྱི་དོན་ཇི་ལྟ་བ་བཞིན་མ་ཡིན་པར་འཛིན་པ་ལའོ། །རྫས་འཛིན་རྟོག་པ་ལ་མཚམས་སྦྱར་བ་ནི། ཤེས་བྱ་ཆོས་ཅན། གོང་་

༄༠། །དུ་བསྟན་པ་དེ་ལྟར་གཟུང་རྟོག་གཉིས་པ་བསྟན་ནས། དེའི་རྗེས་སུ་འཛིན་རྟོག་དང་པོ་བསྟན་པ་ལ་རྒྱུ་མཚན་ཡོད་དེ། ལྡོག་པ་གཟུང་རྟོག་པས་རྫས་འཛིན་རྟོག་པ་ཕྲ་བའི་ཕྱིར། ཚིག་དོན་འབྱེད་པ་ནི།བྱང་སེམས་འགའ་ཞིག་གིས་ཡུལ་དགུ་ལ་དམིགས་པའི་སོ་སྐྱེའི་འཛིན་པ་དགུ་ལ་སྔ་མ་མཐོང་སྤང་གི་སྐབས་སུ་བསྟན་པ་བཞིན་དུ་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་ཚུལ་གྱིས་རྣམ་པར་རྟོག་གོ །དེས་ན་་་་་་་དམིགས་ཡུལ་སོ་སྐྱེའི་འཛིན་པ་ལ་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་དེ་འཛིན་རྟོག་དང་པོ་རྫས་འཛིན་རྟོག་པ་ཡིན་པར་ཤེས་པར་བྱ་བར་མདོ་ལས་བསྒྲགས་པ་ཡིན་པས་དེ་དབྱེ་གཞི། དབྱེ་ངོ་སེམས་ཅན་དུ་བཏགས་པའི་རྟོག་པ་དང་། ཆོས་སུ་བཏགས་པའི་དང་། སྟོང་པ་མ་ཡིན་པའི་དང་། ཆགས་པའི་དང་། ཆོས་རབ་ཏུ་འབྱེད་པའི་དང་། དངོས་པོའི་ཆེད་དུ་བྱེད་པའི་དང་། ཐེག་པ་གསུམ་གྱིས་་་་་་ངེས་པར་འབྱུང་བའི་དང་། ཡོན་མ་དག་པའི་དང་། སྤྱོད་པ་རྣམ་པར་འཁྲུགས་པའི་རྟོག་པ་དང་རྣམ་པ་དགུའོ། །འབྱེད་པའི་རྒྱུ་མཚན། ཡུལ་དགུ་ཡོད་པས་སོ། །ཡུལ་དང་རྟོག་པ་དགུ་པོ་གང་ཞེ་ན། དོན་དམ་པར་རྫས་སུ་ཡོད་པར་མི་སྐྱེ་ཡང་ཀུན་རྫོབ་ཏུ་སེམས་ཀྱི་རྒྱུ༑་དང་ལྡན་པར་སྐྱེ་བས་སེམས་ཅན་དུ་བཏགས་པ་ལ་སོ་སྐྱེ་འགའ་ཞིག་གིས་རྫས་སུ་འཛིན་པའི་འཛིན་པ་ཆོས་ཅན། སྐྱེས་བུ་རྫས་འཛིན་ཅན་གྱི་འཛིན་པ་ཡིན་ཏེ།

སོ་སྐྱེས་འཛིན་པ་ཡིན་པའི་ཕྱིར། དེ་ལྟ་བུའི་འཛིན་པ་ལ་དམིགས་ནས་སྐྱེས་བུ་ག་འཛིན་ཅན་གྱི་འཛིན་པར་ཞེན་པའི་བླ་ག་་ཡེགོགྱིགཞོམ་་བྱར་གྱུར ངསིཅེསེ། རྫས་༤ལོ་ག་པ་ཡིན་)། དམིགས་་་ཡུལ་སོ་སྐྱེའི་འཛིན་པ་ལ་དམིགས་ནས་སྐྱེས་བུ་རྫས་འཛིན་ཅན་གྱི་འཛིན་པར་ཞེན་པའི་བློ་ཡིན་པའི་ཕྱིར། ཆོས་ཅན། སྒོམ་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་ཀྱི་གནས་སྐབས་ཀྱི་ཡུལ་ཅན་ཡིན་ཏེ། སྔ་མ་གཟུང་་་་་རྟོག་གི་སྐབས་སུ་བསྟན་པ་བཞིན་དུ་དེའི་སྐབས་དེར་སྤང་བྱའི་རྟོག་པ་ཡིན་པའི་ཕྱིར། འདི་བཞིན་དུ་འོག་མ་བརྒྱད་ལའང་མཛོད། གཟུགས་སོགས་སེམས་ཀྱི་སྣང་བ་ཙམ་དུ་ཟད་པའི་ཆོས་སུ་བཏགས་པ་ད།ང་།འཕགས་པ་གསུམ་གྱི་རྟོགས་པ་རང་ཡུལ་ཐམས་ཅད་དུ་འགྲོ་བའི་ཕྱིར་མཁྱེན་གསུམ་གྱི་ཆོས་སེམས་བསྐྱེད་སོགས་ཀུན་རྫོབ་ཏུ་སྟོང་པ་མ་ཡིན་པ་དང་། རྣམ་པ་ཐམས་ཅད་དུ་གཟུང་འཛིན་དུ་མངོན་པར་ཞེན་པ་མ་སྤངས་་་་་་་ཤིང་དེར་ཞེན་པས་སྤྱད་བྱ་འཁོར་གསུམ་དུ་ཆགས་པ་དང་། ཆོས་ཐམས་ཅད་རང་བཞིན་གྱིས་ངོ་བོ་ཉིད་མེད་པར་རྟོགས་པས་ཆོས་ཀྱི་ཡིན་ལུགས་རབ་ཏུ་རྣམ་པར་འབྱེད་པ་དང་། གཞན་དོན་དུ་ཆེན་པོ་གསུམ་གྱི་ཆེད་དུ་་་ལམ་གྱི་བྱ་བ་མི་བྱེད་པར་རང་ཉིད་ཞི་བདེ་དོན་དུ་གཉེར་བས་དངོས་པོ་དམན་པའི་མྱང་འདས་ཀྱི་ཆེད་དུ་ལམ་གྱི་བྱ་བ་བྱེད་པ་དང་། གཞན་དོན་དུ་རྣམ་མཁྱེན་ཡིད་ལ་བྱེད་པས་གཟུགས་སོགས་བདེན་པར་མི་དམིགས་པར་་

༄ཚོ། །རྟོགས་ནས་སྒོམ་པའི་ཕྱིར་ཐེག་པ་གསུམ་གྱི་ངེས་པར་འབྱུང་བ་མཐར་ཐུག་གི་ཆེད་དུ་ལམ་གྱི་བྱ་བ་བྱེད་པ་དང་། སོ་སྐྱེ་རྣམས་ཆོས་ཉིད་ལ་ཡང་དག་པར་མ་ཞུགས་པས་ཡོན་དེཤེ་པ་མ་ཡིནཔ་དང་། སྦྱིན་སོགས་འཁོར་གསུམ་དུ་དམིགས་ཏེ་བསྒྲུབ་པས་སྤྱོད་པ་རྣམ་པར་འཁྲུགས་པ་སྤྱོད་པ་མ་དག་པ་ལའོ། །བཏགས་འཛིན་རྟོག་པ་ལ། མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་འཛིན་རྟོག་དང་པོ་བསྟན་པ་དེའི་རྗེས་སུ་འཛིན་རྟོག་གཉིས་པ་བསྟན་པ་ལ་རྒྱུ་མཚན་ཡོད་དེ། རྫས་འཛིན་རྟོག་པ་བས་བཏགས་འཛིན་རྟོག་པ་ཕྲ་བའི་ཕྱིར། བསྡུས་དོན་ལ། ཡུལ་ནི་བྱང་སེམས་མཐོང་ལམ་པ་ལ་འཕགས་པའི་སེམས་ཅན་དང་། དམྱལ་བ་པ་ལ་སོ་སྐྱེའི་སེམས་ཅན་དུ་ཐ་སྙད་བཏགས་པ་དང་། དེར་རྣམ་པར་གཞག་པའི་རྒྱུ་བདག་མེད་མངོན་སུམ་དུ་རྟོགས་པའི་ཡེ་ཤེས་ཀྱིས་བསྡུས་པའི་ཕུང་པོ་ལྔ་ཅི་རིགས་པར་ཚོགས་པའི་རྒྱུན་དང་།ཉོན་མོངས་པ་ཅན་གྱི་མ་རིག་པས་བསྡུས་པའི་ཕུང་པོ་ལྔ་ཅི་རིགས་པར་ཚོགས་པའི་རྒྱུན་ལ་འཕགས་པ་འགའ་ཞིག་གིས་བཏགས་པ་ཙམ་དུ་འཛིན་པའི་འཛིན་པའོ། །སློབ་དཔོན་ལྟར་ན་དམྱལ་བ་པ་ལ་སེམས་ཅན་དུ་ཐ་་་་་་་སྙད་བཏགས་པ་དང་དེར་རྣམ་པར་གཞག་པའི་རྒྱུ་སེམས་ཀྱི་རྒྱུན་སྣང་བ་ཙམ་མོ། །ངོ་བོ་ནི། དེ་ལྟ་བུའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་སྒོམ་ལམ་རྩེ་སྦོར་གྱི་གཞོམ་བྱར་་

གྱུར་པ་དེ་ཆོས་ཅན། བཏགས་འཛིན་རྟོག་པ་ཡིན་ཏེ། འཕགས་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་ཡིན་པའི་ཕྱིར། ཆོས་ཅན། སྒོམ་ལམ་རྩེ་སྦྱོར་གྱི་མི་མཐུན་་་་་་་ཕྱོགས་ཡིན་ཏེ། སྒོམ་ལམ་རྩེ་སྦྱོར་གྱིས་ཡང་དག་པར་སྤང་བར་བྱ་བ་ཡིན་པའི་ཕྱིར་ཏེ། དེས་རྣམ་པར་འཇོམས་པས་སོ། །དབྱེ་ན་སྒོམ་ལམ་རྩེ་སྦྱོར་དེ་དང་སྤང་གཉེན་དུ་འབྲེལ་པ་རྣམ་པ་དགུའོ། །ཚིག་དོན་འབྱེད་པ་ལ། མཚམས་སྦྱར་བ་ནི། བདག་ཉིད་ཇི་བཞིན་ཀུན་མཁྱེན་ནི། །ཞེས་སོགས་ཀྱི་ཚིགས་བཅད་གཉིས་ཆོས་ཅན། ཁྱོད་ཀྱིས་བཏགས་འཛིན་རྟོག་པའི་དབྱེ་བ་དགུ་གསུངས་པ་ལ་དགོས་པ་ཡོད་དེ། ཁྱོང་ཀྱིས་་་་ངེ་གསུངས་པས་བཏགས་འཛིན་རྟོག་པ་དེ་ཇི་ལྟར་རྣམ་པ་དགུ་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། བྱང་སེམས་འགའ་ཞིག་གིས་ཡུལ་དགུ་ལ་དམིགས་པའི་འཕགས་པའི་འཛིན་པ་དགུ་ལ་སྔ་་་མ་་མ་ཐོང་སྤང་གི་སྐབས་སུ་བསྟན་པ་བཞིན་དུ་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་ཚུལ་གྱིས་རྣམ་པར་རྟོག་གོ །དེས་ན་འཕགས་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་་་་་་དེར་པའི་བློ་ནི་ཐ་མ་སྒྲུབ་རྟོག་ཏུ་གྱུར་པའི་བཏགས་འཛིན་རྟོག་པ་ཡིན་པར་ཤཱཀྱ་ཐུབ་པའི་མཆོག་གི་སྤྲུལ་པའི་སྐུས་བཞེད་པས་དབྱེ་གཞི། དབྱེ་ངོ་རྣམ་མཁྱེན་གྱི་སྒྲིབ་པ་ལ་རྨོངས་པའི་རྟོག་པ་དང་། ལམ་ཤེས་ཀྱི་སྒྲིབ་པ་

༄༅། །ལ་རྨོངས་པའི་རྟོག་པ་དང་། གཞི་ཤེས་ཀྱི་སྒྲིབ་པ་ལ་རྨོངས་པའི་རྟོག་པ་དང་། ལམ་ལ་རྨོངས་པའི་དང་། དེ་བཞིན་ཉིད་ལ་སོགས་པ་དང་མཚུངས་པར་མི་ལྡན་པ་ལ་རྨོངས་པའི་དང་། མི་མཉམ་པ་་་་ཉིད་ལ་རྨོངས་པའི་དང་། སྡུག་བསྔལ་ལ་སོགས་པའི་བདེན་པ་ལ་རྨོངས་པའི་དང་། ཉོན་མོངས་པ་རྣམས་ཀྱི་རང་བཞིན་ལ་རྨོངས་པའི་དང་། གཉིས་སུ་མེད་པ་ལ་རྨོངས་པའི་རྟོག་པ་དང་རྣམ་པ་དགུའོ། །འབྱེད་་་་་་པའི་རྒྱུ་མཚན་ཡུལ་དགུ་ཡོད་པས་སོ། །ཡུལ་དང་རྟོག་པ་དགུ་པོ་གང་ཞེ་ན། རྣམ་མཁྱེན་ཐོབ་པ་ལ་གེགས་བྱེད་པའི་སྒྲིབ་པ་སྤོང་པའི་ཐབས་ལ་རྨོངས་པ་སྟེ་མི་ཤེས་པ་ལ་འཕགས་པ་འགའ་ཞིག་གིས་བཏགས་པ་ཙམ་་དུ་་་འཛིན་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་སྒོམ་ལམ་རྩེ་སྦྱོར་གྱི་གཞོམ་བྱར་གྱུར་པ་ནི། རྣམ་མཁྱེན་གྱི་སྒྲིབ་པ་ལ་རྨོངས་པའི་རྟོག་པ་ཡིན་ནོ། །དེ་ཆོས་ཅན།བཏགས་འཛིན་རྟོག་པ་ཡིན་ཏེ། དམིགས་ཡུལ་འཕགས་པའི་འཛིན་པ་ལ་དམིགས་ནས་སྐྱེས་བུ་བཏགས་འཛིན་ཅན་གྱི་འཛིན་པར་ཞེན་པའི་བློ་ཡིན་པའི་ཕྱིར། ཆོས་ཅན། སྒོམ་ལམ་རྩེ་སྦྱོར་གྱི་སེམས་དང་སེམས་་་་་་་ལས་བྱུང་བ་འཇུག་པ་བར་ཆད་མེད་ལམ་གྱི་གནས་སྐབས་ཀྱི་ཡུལ་ཅན་ཡིན་ཏེ། སྔ་མ་གཟུང་རྟོག་གི་སྐབས་སུ་བསྟན་པ་བཞིན་དུ་དེའི་གནས་སྐབས་དེ་ན་སྤང་བྱའི་རྟོག་པ་ཡིན་པའི་ཕྱིར། ཕྱི་རོལ་པ་ཆོས་ཅན། རྣམ་་་

མཁྱེན་ཐོབ་པ་ལ་གེགས་བྱེད་པའི་སྒྲིབ་པ་སྤོང་བའི་ཐབས་མི་ཤེས་པ་ཡིན་ཏེ། རྣམ་པ་ཐམས་ཅད་དུ་མ་ཤེས་པས་སོ། །འདི་བཞིན་དུ་འོག་མ་བརྒྱད་ལའང་མཛོད། ཐེག་པ་གསུམ་གྱི་ལམ་ཐམས་ཅད་ཡོངས་སུ་མ་་་་་་་ཤེས་པས་ལམ་ཤེས་པ་ཉིད་ཐོབ་པ་ལ་གེགས་བྱེད་པའི་སྒྲིབ་པ་སྤོང་བའི་ཐབས་མ་ཤེས་པ་དང་། གཟུགས་སོགས་གཞི་ཐམས་ཅད་ཡོངས་སུ་མ་ཤེས་པས་ཐམས་ཅད་ཤེས་པ་ཉིད་ཐོབ་པ་ལ་གེགས་བྱེད་པའི་སྒྲིབ་པ་སྤོང་་་་་་བའི་ཐབས་མ་ཤེས་པ་དང་། ཡུལ་སྟོང་ཉིད་སྙིང་རྗེའི་སྙིང་པོ་ཅན་ཡོངས་སུ་མ་ཤེས་པས་སྤང་བྱ་ཐམས་ཅད་ཞི་བའི་ལམ་མ་ཤེས་པ་དང་། གཟུགས་ལ་སོགས་པའི་ཤེས་བྱ་ཀུན་རྫོབ་བདེན་པ་དང་དེ་བཞིན་ཉིད་དོན་དམ་་བདེན་པ་གཉིས་ཀྱི་གནས་ལུགས་མ་ཤེས་པས་དེ་བཞིན་ཉིད་ལ་སོགས་པ་དོན་དམ་པར་བདེན་པ་གཉིས་མཚུངས་པར་ལྡན་མི་ལྡན་ཏེ་དབྱེར་མེད་ཡིན་པ་མ་ཤེས་པ་དང་། བདུད་རིགས་ཀྱི་ལྷ་དང་མུ་སྟེགས་ཅན་ལ་སོ་གས་་་པའི་རང་གི་ངོ་བོ་རང་གི་མཚན་ཉིད་ཀྱིས་སྟོང་པར་མ་ཤེས་པས་མི་མཉམ་པ་ཉིད་མ་ཤེས་པ་དང་། མི་རྟག་པ་ལ་སོགས་པ་དོན་ལ་སྒྲ་ཇི་བཞིན་དུ་འཛིན་པས་སྡུག་བསྔལ་ལ་སོགས་པའི་བདེན་པའི་གནས་ལུགས་མ་ཤེས་པ་དང་་།་ འདོད་ཆགས་ལ་སོགས་པའི་བདེན་གཉིས་ཀྱི་གནས་ལུགས་ངོ་བོ་མ་ཤེས་པས་ཉོན་མོངས་པའི་རང་བཞིན་མ་ཤེས་པ་དང་། གཟུང་འཛིན་གྱི་མཚན་ཉིད་རང་བཞིན་གྱིས་སྟོང་པར་མ་ཤེས་པས་གཟུང་འཛིན་་་་་་་

༄༅། །གཉིས་སུ་མེད་པ་མ་ཤེས་པ་ལའོ། །མཇུག་བསྡུ་བ་ནི། མདོར་བསྡུས་རྒྱས་དང་སངས་རྒྱས་ཀྱིས། །ཞེས་སོགས་ཚིགས་བཅད་དགུ་ལ་བརྟེན་ནས་སྒོམ་ལམ་རྩེ་སྦྱོར་གྱི་མི་མཐུན་ཕྱོགས་གཟུང་འཛིན་གྱི་་་རྟོག་པ་བཞི་པོ་དེ་དག་སྤང་བར་བྱ་བའི་དོན་དུ་གཉེན་པོ་སྦྱོར་བ་ཉེར་བསྡོགས་དང་། འཇུག་པ་བར་ཆད་མེད་ལམ་བཞི་ཡང་སྤང་བྱ་དེའི་སྒོ་ནས་དབྱེ་བས་སྤང་བྱའི་དབྱེ་བ་བཞིན་དུ་གཉེན་པོའི་དབྱེ་བ་ཡང་ཐ་དད་དོ་ཞེས་་་་་་རྗེས་འཇུག་གི་གདུལ་བྱ་རྣམས་ཀྱིས་ཁོང་དུ་ཆུད་པར་བྱའོ། །ངག་དོན། མདོར་བསྡུས་རྒྱས་དང་སངས་རྒྱས་ཀྱིས། །ཞེས་སོགས་ཀྱི་ཚིགས་བཅད་དགུ་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་སྒོམ་་་་་་་ལམ་རྩེ་སྦྱོར་གྱི་སྤང་བྱའི་དབྱེ་བ་བཞིན་དུ་དེའི་གཉེན་པའི་དབྱེ་བ་ཡང་ཐ་དད་པར་ཁོང་དུ་ཆུད་པའི་ཕྱིར། ཡང་ན། ཤེས་བྱ་ཆོས་ཅན། སྒོམ་ལམ་རྩེ་སྦྱོར་གྱི་སྤང་བྱའི་དབྱེ་བ་ཐ་དད་པ་བཞིན་དུ་དེའི་གཉེན་པའི་དབྱེ་་་་བ་ཡང་ཐ་དད་དེ། སྒོམ་ལམ་རྩེ་སྦོར་གྱི་སྤང་བྱ་གཟུང་འཛིན་གྱི་རྟོག་པ་བཞི་པོ་སྤང་བར་བྱ་བའི་དོན་དུ་དེའི་སྤང་བྱའི་དབྱེ་བའི་སྒོ་ནས་གཉེན་པོའི་དབྱེ་བ་བྱེད་པས་སོ། །འདི་ནི་མཐོང་སྤང་གི་སྐབས་སུ་ཡང་ཤེས་པར་་་་་མཛོད་ཅིག །གསུམ་པ་བརྟེན་པ་སྐྱེསན་ཏན་ལ། མཚམས་སྦྱར་བ་ནི། ཡམས་ནད་འདི་རྣམས་ཟད་ནས་ནི། །ཞེས་སོགས་ཀྱི་བར་སྐབས་ཀྱི་ཚིགས་བཅད་གཉིས་ཆོས་ཅན། ཁྱོད་ཀྱིས་ཡོན་ཏན་ཕུན་སུམ་ཚོགས་པ་

ཐམས་ཅད་སྒོམ་ལམ་རྩེ་སྦྱོར་ལ་གནས་པའི་བྱང་ཆུབ་སེམས་དཔའ་ལ་བརྟེན་ཏོ་ཞེས་གསུངས་པ་ལ་དགོས་པ་ཡོད་དེ། ཁྱོད་ཀྱིས་དེ་ལྟར་གསུངས་པས་ཡོན་ཏན་ཕུན་སུམ་ཚོགས་པ་ཐམས་ཅད་དོན་གཉེར་གྱི་གདུལ་བྱ་་་་་་་རྣམས་སྒོམ་ལམ་རྩེ་སྦྱོར་སྒོམ་པ་ལ་སྤྲོ་བ་སྐྱེ་བའི་ཕྱིར། སྒོམ་ལམ་ཆེན་པོའི་ཆེན་པོའི་སྐད་ཅིག་ཐ་མ་ལ་གནས་པའི་བྱང་ཆུབ་སེམས་དཔའ་ཆོས་ཅན། ཁྱོད་ལ་ཡོན་ཏན་ཕུན་སུམ་ཚོགས་པའི་རིགས་ཐམས་ཅད་བརྟེན་པ་་་ཡིན་ཏེ། སྔ་མ་མཐོང་ལམ་རྩེ་སྦྱོར་དུ་བསྟན་པ་བཞིན་དུ་ཁྱོད་ཀྱིས་ཐེག་ཆེན་གྱི་སྒོམ་སྤང་རྟོག་པ་རགས་པ་བརྒྱ་རྩ་བརྒྱད་སྤངས་པ་དང་དུས་མཉམ་པ་ཁོ་ནར་རྟོག་པ་དེ་དག་གིས་བསྡུས་པའི་ཐེག་ཆེན་གྱི་སྒོམ་སྤང་ཉོན་སྒྲིབ་་རགས་པ་བརྒྱ་རྩ་བརྒྱད་སྤངས་པས་སོ། །ཚིག་དོན་འབྱེད་པ་ནི། ལོ་མ་དང་། མེ་ཏོག་དང་། འབྲས་བུ་མཆོག་སྟེ་གནས་སྐབས་རབ་ཀྱི་མཐར་ཕྱིན་པ་ཐོབ་པ་དེ་དག་གིས་སྤ་བ་སྟེ་མཛེས་པར་གྱུར་པའི་སྒོམ་ལམ་ལ་གནས་པའི་སེམས་དཔའ་ཆེན་པོ་དེ་ལ་བརྟེན་པར་བྱེད་དོ། །ཇི་ལྟར་ན། རྒྱ་མཚོ་ཆེན་པོར་ཆུ་བོ་གངྒཱ་། སི་ཏ། པཀྵུ། སིརྒྱུ་བཞི་འབབ་པ་བཞིན་དུ་རྣམ་པ་ཐམས་ཅད་དུ་མངོན་དུ་འོང་བའི་རྣམ་པས་སོ། །གང་་ན་ལམ་ཉམས་སུ་ལེན་པ་རྣམ་པ་ཐམས་ཅད་དུ་ཁྱད་པར་དུ་འཕགས་པར་འགྲོ་བའི་བདེ་བ་སྐྱེད་པར་མཁས་པའི་ཡོན་ཏན་ཕུན་སུམ་ཚོགས་པ་ཐེག་པ་གསུམ་གྱིས་བསྡུས་པ་ཆོས་ཐམས་ཅད་ཀྱི་དེ་བཞིན་ཉིད་ལ་དབང་དུ་གྱུར་་་་་

༄༅། །པ་ཐོབ་པ་དང་། སེམས་ཅན་ཐམས་ཅད་ཀྱི་དབང་པོ་ལ་མཁས་པ་དང་། དེའི་དབང་པོ་ཡོངས་སུ་རྫོགས་པ་ལ་མཁས་པ་དང་། ལས་བདག་གིར་བྱས་པ་ཤེས་པ་དང སྨོན་ནས་ཤེས་པའི་ཡེ་ཤེས་་་་་རྫོགས་པ་ལ་སོགས་པ་ཐམས་ཅད་དོ། །དེའི་རྒྱུ་མཚན། གཉེན་པོ་སྒོམ་ལམ་རྩེ་སྦྱོར་ལ་གོམས་པ་ཕུལ་དུ་ཕྱིན་པས་ཡམས་ནད་དང་འདྲ་བའི་སྒོམ་སྤང་རྟོག་པར་རགས་པ་འདི་རྣམས་ཟད་ནས་གེགས་བྱེད་པ་མེད་ཅིང་་་་་་་སྙིང་རྗེས་གཞན་དབང་དུ་གྱུར་པས་སོ། །དཔེར་ན་ནད་པ་ནད་ལས་གྲོལ་ཏེ་ཡུན་རིང་པོ་ལོན་ནས་དགའ་བས་དབུགས་ཕྱིན་པའི་བདེ་བ་ཐོབ་པ་བཞིན་ནོ། །དེ་ལ་ལོ་མ་ནི་ངན་སོང་གསུམ་ལས་ཐོན་པས་སོ། །མེ་ཏོག་ནི་ལྷ་མིའི་ལུས་ཕུན་སུམ་ཚོགས་པ་ཐོབ་པའོ། །འབྲས་བུ་ནི་རྒྱུན་དུ་ཞུགས་པའི་འབྲས་བུ་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་རོ། །ངག་དོན། ལོ་མ་དང་མེ་ཏོག་དང་འབྲས་བུ་གནས་སྐབས་རབ་ཀྱི་མཐར་་་་ཕྱིན་པའི་སེམས་དཔའ་ཆེན་པོ་དེ་ཆོས་ཅན། རྒྱ་མཚོ་ཆེན་པོར་ཆུ་བོ་བཞི་འབབ་པ་བཞིན་དུ་བདེ་བ་སྐྱེད་པར་མཁས་པའི་ཡོན་ཏན་ཕུན་སུམ་ཚོགས་པ་ཐམས་ཅད་བརྟེན་པར་བྱེད་དེ། ནད་པ་ནད་ལས་གྲོལ་ཏེ་དབུགས་་་་ཕྱིན་པ་བཞིན་དུ་སྒོམ་ལམ་རྩེ་སྦྱོར་ལ་གོམས་པས་སྒོམ་སྤང་རྟོག་པ་རགས་པ་རྣམས་ཟད་ནས་གེགས་བྱེད་པ་མེད་ཅིང་སྙིང་རྗེའི་དབང་དུ་གྱུར་པས་སོ། །སྒོམ་སྤང་རྟོག་པ་བཞི་པོ་འདི་རྣམས་ཆོས་ཅན། ཡམས་ནད་དང་་་་

འདྲ་བ་ཡིན་ཏེ། ཡོན་ཏན་འཐོབ་པ་ལ་འཚེ་བར་བྱེད་པས་སོ། །བདུན་པ་ལ་ངོ་བོ་དང་། ཁྱད་པར་གཉིས་ལས། དང་པོ་ལ་མཚམས་སྦྱར་བ་ནི། ཤེས་བྱ་ཆོས་ཅན། སྒོམ་ལམ་རྩེ་སྦྱོར་བསྟན་པ་དེའི་རྗེས་ལ་་་་་བར་ཆད་མེད་པའི་རྩེ་སྦྱོར་བསྟན་པ་ལ་རྒྱུ་མཚན་ཡོད་དེ། ས་བཅུ་པ་མན་གྱི་ཐེག་ཆེན་གྱི་སྒོམ་ལམ་གྱི་རྗེས་ལ་བར་ཆད་མེད་པའི་རྩེ་སྦྱོར་འབྱུང་བ་ཡིན་པས་སོ། །ཚིག་དོན་འབྱེད་པ་ལ། ངོ་བོ་དང་། ཕན་ཡོན་་་་་་་གཉིས་།་ དང་པོ་ནི། ས་བཅུ་རྒྱུན་མཐའི་སྐད་ཅིག་ཐ་མ་ཆོས་ཅན། རྩེ་སྦྱོར་སྟོན་པའི་སྐབས་འདིར་བར་ཆད་མེད་པའི་རྩེ་སྦྱོར་ཡིན་ཏེ། རང་གི་དངོས་འབྲས་རྫོགས་པའི་སངས་རྒྱས་རྒྱུ་གཞན་གྱིས་བར་དུ་མ་ཆོད་་་་་་པར་དེ་མ་ཐག་ཏུ་སྐྱེད་ནུས་པའི་བསྡུས་སྒོམ་རབ་ཏུ་གྱུར་པའི་རྣལ་འབྱོར་ཡིན་པའི་ཕྱིར། བར་ཆད་མེད་པའི་རྩེ་སྦྱོར་གྱི་འབྲས་བུ་རྫོགས་པའི་སངས་རྒྱས་ཆོས་ཅན། རྣམ་པ་ཐམས་ཅད་མཁྱེན་པ་ཡིན་ཏེ། ཆོས་ཐམས་་་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཕྱིར། གཉིས་པ་ནི། བྱང་སེམས་ཀྱི་ས་སྐྱོན་མེད་པ་ས་དང་པོ་ཆོས་ཅན། སྐྱེས་བུ་འགའ་ཞིག་གིས་སྟོང་གསུམ་གྱི་སེམས་ཅན་རྣམས་ཉན་ཐོས་ཀྱི་རྟོགས་་པ་ཕུན་སུམ་ཚོགས་པ་བརྒྱད་པའི་ས་ལ་སོགས་པ་ས་བདུན་དང་། རང་སངས་རྒྱས་ཀྱི་རྟོགས་པ་ཕུན་སུམ་ཚོགས་པ་དེའི་ལམ་ལྔ་ལ་བཀོད་ནས་བསོད་ནམས་སྐྱེད་པ་ཡོད་ན་དེ་དཔེར་མཛད་ནས་དེ་བས་ཁྱོད་བསྒོམས་པའི་་་་

༄ཚོ། །བསོད་ནམས་ཁྱད་པར་དུ་འཕགས་པར་མང་བ་ཡིན་ཏེ། ཁྱོད་བསྐལ་པ་གྲངས་མེད་གཅིག་ཏུ་ཆོས་དབྱིངས་ཀུན་ཏུ་འགྲོ་བའི་དོན་མངོན་སུམ་དུ་རྟོགས་པའི་སྒོ་ནས་གདུལ་བྱ་རྣམས་དུས་ལ་བབ་པ་ན་ཐེག་པ་་གསུམ་གྱི་འབྲས་བུ་ལ་འགོད་པའི་ཕྱིར། བར་ཆད་མེད་པའི་རྩེ་སྦྱོར་ཆོས་ཅན། སྐྱེས་བུ་འགའ་ཞིག་གིས་སྟོང་གསུམ་གྱི་སེམས་ཅན་རྣམས་བྱང་སེམས་ཀྱི་ས་དང་པོ་ལ་བཀོད་ནས་བསོད་ནམས་སྐྱེད་པ་ཡོད་ན་དེ་དཔེར་་་་མཛད་ནས་དེ་བས་ཁྱོད་བསྒོམས་པའི་བསོད་ནམས་ཁྱད་པར་དུ་འཕགས་པར་མང་བ་ཡིན་ཏེ། ཁྱོད་བསྐལ་པ་གྲངས་མེད་གསུམ་དུ་ཆོས་དབྱིངས་བསྒོམས་པའི་སྒོ་ནས་གདུལ་བྱ་རྣམས་དུས་ལ་བབ་པ་ན་ཐེག་པ་གསུམ་གྱི་་་འབྲས་བུ་ལ་སྐལ་པ་ཇི་ལྟ་བ་བཞིན་དུ་འགོད་པའི་ཕྱིར། འབྲས་བུ་རྫོགས་པའི་སངས་རྒྱས་ཆོས་ཅན། སྐྱེས་བུ་འགའ་ཞིག་གིས་སྟོང་གསུམ་གྱི་སེམས་ཅན་རྣམས་བར་ཆད་མེད་པའི་རྩེ་སྦྱོར་ལ་བཀོད་ནས་བསོད་ནམས་་་་སྐྱེད་པ་ཡོད་ན་དེ་དཔེར་མཛད་ནས་དེ་བས་ཁྱོད་ཀྱི་བསོད་ནམས་ཁྱད་པར་དུ་འཕགས་པ་མང་བ་ཡིན་ཏེ། ཁྱོད་ཕུན་སུམ་ཚོགས་པ་ཐམས་ཅད་ཀྱི་རབ་ཀྱི་མཐར་ཕྱིན་པའི་ཕྱིར། གཉིས་པ་ལ་མཚམས་སྦྱར་བ་ནི། འདི་ཡི་དམིགས་པ་དངོས་མེད་དེ། །ཞེས་སོགས་ཀྱི་ཚིགས་བཅད་ཆོས་ཅན། ཁྱོད་ཀྱིས་བར་ཆད་མེད་རྩེའི་དམིགས་པ་ལ་སོགས་པ་གསུངས་པ་ལ་དགོས་པ་ཡོད་དེ། ཁྱོད་ཀྱིས་དེ་གསུངས་པས་བར་ཆད་མེད་པའི་རྩེ་སྦྱོར་་

དེའི་དམིགས་པ་ལ་སོགས་པ་ཇི་ལྟ་བུ་ཞིག་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། གྲོལ་སྡེ་གཉིས་ལྟར་ན་བདེན་པའི་དངོས་པོ་མེད་པ་ཡང་དག་པ་ཀུན་རྫོབ་སྣ་ཚོགས་པ་འདི་ཆོས་ཅན། རྣམ་་་་་་་མཁྱེན་འདིའི་དམིགས་རྐྱེན་ཡིན་པར་མཆོག་གི་སྤྲུལ་པའི་སྐུས་བཞེད་དེ། དེ་ཡིན་པར་མདོ་ལས་དོན་མཐུན་དུ་གསུངས་པའི་ཕྱིར། ཆོས་ཅན། རྣམ་མཁྱེན་འདིའི་དམིགས་རྐྱེན་ཡིན་ཏེ། ཁྱོད་ལ་དམིགས་ཏེ་རང་་་་་་་བཞིན་གྱིས་ཞི་བའི་རྣམ་པར་བསྒོམས་པས་རྣམ་མཁྱེན་འབྱུང་བའི་ཕྱིར། ཐེག་ཆེན་གྱི་ཚོགས་ལམ་ནས་ས་བཅུ་པའི་བར་དུ་བདེན་གཉིས་ཀྱི་གནས་ལུགས་རྟོགས་པ་ཡང་ཡང་བསྒོམས་ཏེ་མ་བརྗེད་པའི་དྲན་པ་ཆོས་ཅན།ཁྱོད་རྣམ་མཁྱེན་འདིའི་བདག་པོའི་རྐྱེན་ཡིན་པར་མཆོག་གི་སྤྲུལ་པའི་སྐུས་བཞེད་དེ། དེ་ཡིན་པར་མདོ་ལས་དོན་མཐུན་དུ་གསུངས་པའི་ཕྱིར། ཆོས་ཅན། རྣམ་མཁྱེན་འདིའི་བདག་རྐྱེན་ཡིན་ཏེ། དེ་རང་དབང་དུ་་་་་བྱེད་པའི་བྱེད་རྒྱུ་ཡིན་པའི་ཕྱིར། དབྱིངས་རངབཞིན་གྱིས་ཞི་བ་ལ་སྤང་བྱ་གློ་བུར་གྱི་དྲི་མ་མཐའ་དག་ཞི་བའི་ཡེ་ཤེས་ཆོས་ཅན། རྣམ་མཁྱེན་འདིའི་རྣམ་པ་ཡིན་ཏེ། དེའི་ངོ་བོ་ཡིན་པའི་ཕྱིར། སློབ་དཔོན་ལྟར་ན།བདེན་པའི་དངོས་པོ་མེད་པ་ཡང་དག་པའི་ཀུན་རྫོབ་སྣ་ཚོགས་པའི་ཆོས་ཐམས་ཅད་ཆོས་ཅན། བར་ཆད་མེད་པའི་རྩེ་སྦྱོར་འདིའི་དམིགས་རྐྱེན་ཡིན་ཏེ། ཁྱོད་ལ་དམིགས་ཏེ་རང་བཞིན་གྱིས་ཞི་བའི་རྣམ་པར་བསྒོམས་་་་་་

༄༅། །པས་དེ་འབྱུང་བའི་ཕྱིར། ཐེག་ཆེན་གྱི་ཚོགས་ལམ་ནས་ས་བཅུ་པ་སྐྱེ་བ་གཅིག་གིས་ཐོགས་པའི་བར་དུ་བདེན་གཉིས་ཀྱི་གནས་ལུགས་རྟོགས་པ་ཡང་ཡང་བསྒོམས་ཏེ་མ་བརྗེད་པའི་དྲན་པ་ཆོས་ཅན།བར་ཆད་མེད་པའི་རྩེ་སྦྱོར་འདིའི་བདག་པོའི་རྐྱེན་ཡིན་ཏེ། དེ་རང་དབང་དུ་སྐྱེད་པའི་བྱེད་རྒྱུ་ཡིན་པའི་ཕྱིར། ཆོས་ཐམས་ཅད་རང་བཞིན་གྱིས་ཞི་བར་མངོན་སུམ་དུ་རྟོགས་པའི་རྒྱུན་མཐའི་ཡེ་ཤེས་མཐར་ཐུག་ཆོས་ཅན།བར་ཆད་མེད་པའི་རྩེ་སྦྱོར་འདིའི་རྣམ་པ་ཡིན་ཏེ། དེའི་ངོ་བོ་ཡིན་པའི་ཕྱིར། བརྒལ་ལན་ནི། ལོག་སྒྲུབ་དང་། དེའི་ལན་ཡིན་པ་འདི་ལ་གཉིས་ལས། མདོར་བསྟན་པ་ལ། བསལ་བྱ་ཀླན་ཀ་དང་། དེ་་་་་་་སེལ་བྱེད་ཐབས་མཁས་དང་། དེ་བསལ་བའི་དགོས་པ་དང་གསུམ། དང་པོ་ནི། བདེན་གཉིས་རྣམ་འབྱེད་ཀྱི་ཐབས་མཁས་མ་རྟོགས་པ་སྣང་སྟོང་འགལ་བར་རབ་ཏུ་སྨྲ་བའི་རྟོག་གེ་པ་རྣམས་ཆོས་ཅན། བར་ཆད་་་་མེད་པའི་རྩེ་སྦྱོར་གྱི་དམིགས་རྣམ་ཀྱི་ཚུལ་འདི་ལ་ཀླན་ཀ་བརྒྱུད་མར་རྒོལ་བ་ཡིན་ཏེ། བར་ཆད་མེད་པའི་རྩེ་སྦྱོར་གྱི་དམིགས་རྣམ་གྱི་ཚུལ་འདི་ཁྱོད་ཀྱིས་གཏིང་དཔག་དཀའ་བའི་རྒྱུ་མཚན་གྱིས་འདི་ལ་དམིགས་ཏེ་ཁ་ཅིག་་་གིས་གཅིག་ཏུ་བརྒྱུད་དེ་རྩོད་པའི་ཕྱིར། གཉིས་པ་ནི། སྣེང་སྟོང་འགལ་བར་སྨྲ་བའི་རྟོག་གེ་པས་བར་ཆད་མེད་རྩེའི་དམིགས་རྣམ་ལ་དམིགས་ཏེ་བརྒྱུད་མར་རྒོལ་བའི་ལོག་རྟོག་ཆོས་ཅན། བདེན་གཉིས་རྣམ་འབྱེད་་་་

ཀྱི་ཐབས་ལ་མཁས་པས་བསལ་བྱ་ཡིན་ཏེ། སྣང་སྟོང་འགལ་བར་སྨ་བའི་ལོག་རྟོག་ཡིན་པའི་ཕྱིར། གསུམ་པ་ནི། བདེན་གཉིས་རྣམ་འབྱེད་ཀྱི་ཐབས་ལ་མཁས་པས་སྣང་སྟོང་འགལ་བར་སྨྲ་བའི་ལོག་རྟོག་བསལ་་་་་་་བར་བྱས་པ་འདི་ཆོས་ཅན། དོན་ཡོད་དེ། ཁྱོད་ལ་བརྟེན་ནས་བཐེ་ཆད་མེད་པའི་རྩེ་སྦྱོར་གྱི་དམིགས་རྣམ་འདིའི་ཟབ་པའི་ཚུལ་བསྟན་ཏོ་སྙམ་དུ་བྱམས་པ་མགོན་པོས་དགོངས་པ་ཡིན་པའི་ཕྱིར། གཉིས་པ་རྒྱས་པར་་་་བཤད་པ་ལ། མཚམས་སྦྱར་བ་ནི། བྱམས་པ་མགོན་པོ་ཆོས་ཅན། ཉིད་ཀྱིས་བར་ཆད་མེད་པའི་ཏིང་ངེ་འཛིན་གྱི་འོག་ཏུ་ལོག་རྟོག་བསྟན་པ་ལ་དགོས་པ་ཡོད་དེ། ཁྱོད་ཀྱིས་དེའི་འོག་ཏུ་དེ་བསྟན་པས་བདེན་གཉིས་རྣམ་འབྱེད་ཀྱི་བློའི་ནོར་ཅན་རྣམས་ཀྱིས་འགལ་རྐྱེན་ལོག་པར་རྟོག་པ་ཇི་ལྟ་བུ་ཞིག་བསལ་བའི་སྒོ་ནས་བར་ཆད་མེད་པའི་ཏིང་ངེ་འཛིན་བསྐྱེད་པར་བྱ་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ལ་ལོག་སྒྲུབ་་་་དང་་།་ སེལ་བྱེད་དང་། ལོག་རྟོག་བསལ་ནས་ཏིང་ངེ་འཛིན་བསྐྱེད་པའི་ཚུལ་ལོ། །དང་པོ་ནི། བདེན་པ་གང་རུང་རེ་རྒྱུ་མཚན་དུ་བྱས་ནས་ཅིག་ཤོས་སུན་འབྱིན་པར་བྱེད་པ་ནི་ལོག་པར་སྒྲུབ་པའི་མཚན་ཉིད་ཡིན་་་་ལ་།་ དབྱེ་ན། ལོག་པར་སྒྲུབ་པའི་ཀླན་ཀ་དང་། །ལོག་རྟོག་གཉིས། དང་པའི་མཚན་ཉིད། བདེན་པ་གང་རུང་རེ་རྒྱུ་མཚན་དུ་བྱས་ནས་ཅིག་ཤོས་སུན་འབྱིན་པར་བྱེད་པའི་རྩོད་པ། དབྱེ་ན་ཀུན་རྫོབ་སྒོ་ཅན་་་

༄༅། །དང་་།་ དོན་དམ་སྒོ་ཅན་གྱི་ཀླན་ཀ་གཉིས། དང་པོ་ནི། ཀུན་རྫོབ་རྒྱུ་མཚན་དུ་བྱས་ནས་ཅིག་ཤོས་སུན་འབྱིན་པའི་རྩོད་པ། གཉིས་པ་ནི་དོན་དམ་རྒྱུ་མཚན་དུ་བྱས་ནས་ཅིག་ཤོས་སུན་འབྱིན་པར་་་་་་བྱེད་པའི་རྩོད་པ་དེ་གཉིས་རེ་རེ་ལ་ཡང་ཡུལ་གྱི་སྒོ་ནས་བཅུ་དྲུག་ལ་སོགས་པ་མཐའ་ཡས་སོ། །བདེན་པ་གང་རུང་རེ་རྒྱུ་མཚན་དུ་བྱས་ནས་ཅིག་ཤོས་སུན་འབྱིན་པར་བྱེད་པའི་སྒྲོ་བཏགས་པའི་རྣམ་པ་ཅན་གྱི་རིགས་པ་ནི་་་་ལོག་པར་སྒྲུབ་པའི་ལོག་རྟོག་གི་མཚན་ཉིད་ཡིན་པས་དེ་དབྱེ་གཞི་དབྱེ་ངོ་རྣམ་པ་བཅུ་དྲུག་ཏུ་མཆོག་གི་སྤྲུལ་པའི་སྐུས་བཞེད་དོ། །འབྱེད་པའི་རྒྱུ་མཚན་གོང་དུ་ཇི་སྐད་བཤད་པའི་ཡུལ་བཅུ་དྲུག་གི་ཡུལ་ཅན་ཡིན་པས་སོ། །དེ་ཡང་རྣམ་མཁྱེན་གྱི་ཡུལ་དམིགས་པ་འཐད་པ་སོགས་ལ་དམིགས་པའི་ཕྱིར་རྣམ་མཁྱེན་གྱི་རྟེན་ཅན་ཞེས་བཏགས་པ་ཡིན་ཏེ། དཔེར་ན་རྒྱལ་པོའི་བུས་ཉེས་པ་བྱས་པ་ལ་རྒྱལ་པོས་ཉེས་པ་བྱས་སོ་ཞེས་བརྗོད་པ་བཞིན་ནོ། །ལོག་རྟོག་དེ་ཡང་ཐེ་ཚོམ་གྱི་ངོ་བོ་ཡིན་པར་སློབ་དཔོན་བཞེད་མོད། ཁོ་བོས་ནི་རབ་ཏུ་སྨྲ་རྣམས་བརྒྱུད་མར་རྒོལ་ཞེས་གསུངས་པས་ལོག་ཤེས་ཡིན་པར་གོའོ། །ལོག་རྟོག་ལ་ཡང་ཀུན་རྫོབ་སྒོ་ཅན་དང་དོན་དམ་སྒོ་ཅན་་་་གྱི་ལོག་རྟོག་གཉིས་ཡོད་དོ། །ལོག་རྟོག་དང་ཀླན་ཀ་ཡང་གདུལ་བྱ་ཉེ་བའི་བསམ་པ་ལ་དགོངས་ནས་བཅུ་དྲུག་ཕྱེ་ཡི། དངོས་པོ་ལ་གྲངས་ངེས་མེད་དོ། །དེ་རྣམས་གང་ཞེ་ན། ལོག་པར་རྟོག་གོ །གང་ལ་ན།

དམིགས་པ་འཐད་པ་ནས་ཡུམ་སྒོམ་པའི་བར་བཅུ་དྲུག་ལའོ། །གང་གིས་ན། བྱང་ཆུབ་སེམས་དཔའི་བདེན་གཉིས་རྣམ་འབྱེད་ཀྱི་ཐབས་ལ་མཁས་པ་མི་ཤེས་པའི་སྣང་སྟོང་འགལ་བར་སྣང་བར་རབ་ཏུ་སྨྲ་བའི་སྐྱེ་བོ་་་་་་་ཐམས་ཅད་ཀྱིས་སོ། །ཇི་ལྟར་ན། འདུས་བྱས་དང་འདུས་མ་བྱས་ཀྱི་ཁམས་གཉིས་བདེན་པར་མེད་པས་རྣམ་མཁྱེན་གྱི་དམིགས་པ་མི་འཐད་པ་དང་། རྣམ་པ་ཐམས་ཅད་དུ་རང་བཞིན་མེད་པས་དམིགས་པ་ཆོས་་་་་་་ཐམས་ཅད་དངོས་པོ་མེད་པའི་ངོ་བོ་ཉིད་དུ་ངེས་པར་བཟུང་ཞིང་སྒོམ་པ་མི་འཐད་པ་དང་། ཤེས་བྱ་དངོས་པོ་དང་དངོས་མེད་མི་དམིགས་པས་རྣམ་མཁྱེན་གྱི་ཡེ་ཤེས་མི་འཐད་པ་དང་། ཆོས་ཐམས་ཅད་དེ་བཞིན་ཉིད་ཀྱི་་་ངོ་བོ་ཡིན་པས་ཀུན་རྫོབ་དང་དོན་དམ་པའི་བདེན་པ་གཉིས་མི་འཐད་པ་དང་། སྦྱིན་སོགས་ཆོས་ཐམས་ཅད་མི་དམིགས་པས་སྦྱོར་བ་མི་འཐད་པ་དང་། རྟོགས་བྱ་མེད་པས་སངས་རྒྱས་དཀོན་མཆོག་མི་འཐད་པ་དང་།ཆོས་ཐམས་ཅད་མིང་དུ་བཏགས་པ་ཙམ་དུ་ཟད་པས་ཆོས་དཀོན་མཆོག་མི་འཐད་པ་དང་། གཟུགས་ལ་སོགས་པ་དམིགས་པ་བཀག་པས་སྦྱིན་སོགས་ལ་སྤྱོད་པའི་དགེ་འདུན་དཀོན་མཆོག་མི་འཐད་པ་དང་། སྦྱིན་པ་་་་་་་དང་ལེན་པ་པོ་དང་གཏོང་བ་པོ་ལ་སོགས་པར་མི་དམིགས་པས་ཐབས་ལ་མཁས་པ་མི་འཐད་པ་དང་། དངོས་པོ་དང་དངོས་མེད་དང་ཡོད་མེད་གཉིས་རྐའི་ངོ་བོ་རྟོགས་པ་བཀག་པས་དེ་བཞིན་གཤེགས་པའི་རྟོགས་པ་མི་་་་་་

༄༅། །འཐད་པ་དང་། ཉེར་ལེན་གྱི་ཕུང་པོ་ལྔ་མི་རྟག་པ་དང་སྡུག་བསྔལ་ལ་སོགསཔར་མངོན་པར་ཞེན་པ་དེ་སྤྲོས་པ་རྣམ་པར་གཞག་པ་སྟེ་ཕྱིན་ཅི་ལོག་ཡིན་པས་ཉེར་ལེན་གྱི་ཕུང་པོ་ལྔ་རྟག་པ་ལེ་་སོགས་པར་་་ཝ་་མངོན་པར་ཞེན་པ་དེ་ཕྱིན་ཅི་ལོག་ཏུ་མི་འཐད་པ་དང་། ཉན་རང་གི་ལམ་རྣམ་པར་བསྒོམས་པའི་འབྲས་བུ་རྒྱུན་ཞུགས་ལ་སོགས་པ་མངོན་དུ་མི་བྱེད་པས་བྱང་ཆུབ་སེམས་དཔས་ཉན་རང་གི་ལམ་སྒོམ་པ་མི་འཐད་པ་དང་།བླང་དོར་མེད་པས་གཉེན་པོ་དང་མི་མཐུན་ཕྱོགས་མི་འཐད་པ་དང་། གཟུགས་སོགས་ཆོས་ཅན་མེད་པས་ཆོས་རྣམས་ཀྱི་རང་སྤྱིའི་མཚན་ཉིད་མི་འཐད་པ་དང་། བསྒོམ་བྱ་རང་སྤྱིའི་མཚན་ཉིད་མི་འཐད་པས་ཡུམ་སྒོམ་པ་མི་འཐད་ཅེས་ལོག་པར་རྟོག་གོ །ཀླན་ཀ་ནི། རྒོལ་ལོ། །གང་ལ་དང་གང་གིས་ན་འདྲ། ཇི་ལྟར་ན། འདུས་བྱས་དང་འདུས་མ་བྱས་ཀྱི་ཁམས་གཉིས་བདེན་པར་མེད་ན་རྣམ་མཁྱེན་གྱི་དམིགས་པ་མི་འཐད་སྙམ་་ནས་།་ ངག་ཏུ་ཤེས་བྱ་ཆོས་ཅན། རྣམ་མཁྱེན་གྱི་དམིགས་པ་མི་འཐད་པར་ཐལ། འདུས་བྱས་དང་འདུས་མ་བྱས་ཀྱི་ཁམས་བདེན་པར་མེད་པའི་ཕྱིར། ཞེས་ཐལ་བ་འཕེན་པའི་སྒོ་ནས་སོ། །དེ་བཞིན་དུ་འོག་མ་་་ཐམས་ཅད་ལའང་རིགས་འགྲེའོ། །སེལ་བྱེད་ནི། གོང་གི་རྩོད་པ་དེ་བདེན་པ་གང་རུང་རེ་རྒྱུ་མཚན་དུ་བྱས་ནས་ཅིག་ཤོས་སུན་འབྱིན་པར་བྱེད་པ་ཡིན་པ་དེ་བས་ན་ལན་གདབ་དགོས་སོ། །གང་གིས་ན། བདེན་་་་་་

གཉིས་རྣམ་འབྱེད་ཀྱི་ཐབས་ལ་མཁས་པའི་བྱང་ཆུབ་སེམས་དཔས་སོ། །གང་ལ་ན། སངས་རྒྱས་དཀོན་མཆོག་མི་འཐད་པར་ཐལ། རྟོགས་བྱ་མེད་པའི་ཕྱིར། ཞེས་པའི་ཐལ་འགྱུར་ལའོ། །ཇི་ལྟར་ན། དོན་་་་དམ་པར་དེར་ཐལ། དེའི་ཕྱིར་ཟེར་ན་འདོད་དེ། དོན་དམ་པར་ཆོས་གང་ཡང་མ་གྲུབ་པའི་ཕྱིར། ལང་གཤེགས་ལས། དམ་པའི་དོན་དུ་ཡོད་མ་ཡིན། །ཞེས་གསུངས་པའི་ཕྱིར། ཀུན་རྫོབ་ཏུ་དེར་ཐལ།དེའི་ཕྱིར་ཟེར་ན། རྟགས་མ་གྲུབ་སྟེ། ཀུན་རྫོབ་ཏུ་ཤེས་བྱ་ཤེས་བྱེད་ཐམས་ཅད་ཡོད་པའི་ཕྱིར། སྔ་མ་ལས། ཀུན་རྫོབ་ཏུ་ནི་ཐམས་ཅད་ཡོད། །ཅེས་གསུངས་པའི་ཕྱིར། ཀུན་རྫོབ་ཏུ་དེར་ཐལ། དོན་དམ་་པར་དེའི་ཕྱིར་ཟེར་ན། དེ་ལྟ་བུ་དེ་དོན་དམ་པར་རྒྱུ་མཚན་དུ་བྱས་ནས་ཀུན་རྫོབ་སུན་འབྱིན་པའི་དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་འདེབས་པ་ནི། མ་ཁྱབ་སྟེ། དོན་དམ་པར་ཤེས་བྱ་ཤེས་བྱེད་་་དང་བྲལ་བའི་ཡང་དག་པའི་མཐའ་མངོན་དུ་གྱུར་པའི་ཡེ་ཤེས་དེ། ཀུན་རྫོབ་ཏུ་སངས་རྒྱས་དཀོན་མཆོག་ཡིན་པའི་ཕྱིར། དོན་དམ་པར་སངས་རྒྱས་དཀོན་མཆོག་མི་འཐད་ན། ཀུན་རྫོབ་ཏུ་དེ་འཐད་པ་བུད་ཟེར་ན།དེ་ལྟ་བུའི་དོན་དམ་སྒོ་ཅན་གྱི་ཀླན་ཀ་ལ་ཡང་ལན་དེ་ཉིད་དོ། །ཀུན་རྫོབ་ཏུ་རྟོགས་བྱ་ཡོད་ན། དོན་དམ་པ་མ་གྲུབ་པ་བུད་ཟེར་ན། དེ་ལྟ་བུའི་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་གྱི་སྒོ་ནས་ལན་འདེབས་པ་ནི།

༄༅། །མ་ཁྱབ་སྟེ། ཀུན་རྫོབ་ཏུ་ཡོད་པའི་ཆོས་ཐམས་ཅད། དོན་དམ་པར་ཡོད་མེད་ཀྱི་སྤྲོས་པའི་མཐའ་ཐམས་ཅད་དང་བྲལ་བའི་ཕྱིར། ཤེས་བྱ་ཆོས་ཅན། ཉེར་ལེན་གྱི་ཕུང་པོ་ལྔ་རྟག་པ་ལ་སོགས་པར་་་་་མངོན་པར་ཞེན་པ་དེ་ཀུན་རྫོབ་ཏུ་ཕྱིན་ཅི་ལོག་མ་ཡིན་པར་ཐལ། དེ་མི་རྟག་པ་ལ་སོགས་པར་མངོན་པར་ཞེན་པ་དེ་ཀུན་རྫོབ་ཏུ་ཕྱིན་ཅི་ལོག་ཡིན་པའི་ཕྱིར་ཟེར་ན། དེ་ལྟ་བུ་དེ་ཀུན་རྫོབ་རྒྱུ་མཚན་དུ་བྱས་ནས་ཀུན་རྫོབ་་སུན་འབྱིན་པའི་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་གྱི་སྒོ་ནས་ལན་འདེབས་པ་ནི། མ་ཁྱབ་སྟེ། ཉེར་ལེན་གྱི་ཕུང་པོ་ལྔ་པོ་དེ་ཡིན་ལུགས་ལ་རྟག་མི་རྟག་ལ་སོགས་པ་ཐམས་ཅད་དང་བྲལ་བའི་ཕྱིར། བྱང་སེམས་ཆེན་པོས་ཀུན་རྫོབ་ཏུ་ཉན་རང་གི་ལམ་སྒོམ་པ་མི་འཐད་པར་ཐལ། ཀུན་རྫོབ་ཏུ་ཉན་རང་གི་ལམ་རྣམ་པར་བསྒོམས་པའི་འབྲས་བུ་རྒྱུན་ཞུགས་སོགས་མངོན་དུ་མི་བྱེད་པའི་ཕྱིར་ཟེར་ན། དེ་ལྟ་བུའི་ཀུན་རྫོབ་རྒྱུ་མཚན་་་་དུ་བྱས་ནས་ཀུན་རྫོབ་སུན་འབྱིན་བའི་ཀུན་རྫོབ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་འདེབས་པ་ནི། མ་ཁྱབ་སྟེ། བྱང་སེམས་ཆེན་པོས་གདུལ་བྱ་རིགས་ཅན་གསུམ་སྐལ་བ་དང་འཚམས་པར་ཐེག་པ་གསུམ་་་་ལ་འགོད་པའི་ཕྱིར་དུ་ལམ་གསུམ་གྱི་གནས་ལུགས་ཤེས་པར་བྱས་ནས་སྒོམ་པར་བྱེད་ཅིང་ཤེས་མཐོང་གིས་བལྟས་ནས་དམན་པའི་ལམ་འབྲས་ལས་འདའ་བར་བྱེད་པའི་ཕྱིར། དེ་བཞིན་དུ་གཞན་རྣམས་ལ་ཡང་ཅི་རིགས་་་

པར་སྦྱོར་མཛོད། མདོར་ན་དེ་ལྟ་བུའི་ཀླན་ཀ་དང་ལོག་རྟོག་ཐམས་ཅད་ཆོས་ཅན། མི་འཐད་པ་ཡིན་ཏེ། ཕན་ཚུན་འགལ་བའི་དོན་གཞི་གཅིག་གི་སྟེང་དུ་སྒྲུབ་པས་སོ། །ཤེས་བྱ་ཆོས་ཅན། ཀུན་རྫོབ་རྒྱུ་མཚན་་་དུ་བྱས་ནས་དོན་དམ་སུན་འབྱིན་པའི་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་ཀྱི་སྒོ་ནས་ལན་གདབ་དགོས། དོན་དམ་རྒྱུ་མཚན་དུ་བྱས་ནས་ཀུན་རྫོབ་སུན་འབྱིན་པར་བྱེད་པའི་དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་་སྒོ་ནས་ལེན་གདབ་དགོས་ཏེ། ཀུན་རྫོབ་ཏུ་ཡོད་ན་དོན་དམ་པར་ཡོད་མི་དགོས། དོན་དམ་པར་མེད་ན་ཀུན་རྫོབ་ཏུ་མེད་མི་དགོས་པའི་ཕྱིར། ཁ་ཅིག་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་གྱི་སྒོ་ནས་ལན་གདབ་་་་་དགོས་།་ དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་གདབ་དགོས་ཞེས་གཞུང་འདི་སྒྲ་དྲང་ཐད་དུ་ཁས་ལེན་པ་ནི་ཤིན་ཏུ་ངོ་མཚར་ཆེ་སྟེ། ཤེས་བྱ་ཆོས་ཅན། དོན་དམ་པར་ཡུམ་སྒོམ་པ་མི་འཐད་པར་་་་་་་ཐལ་།་ དོན་དམ་པར་བསྒོམ་བྱ་རང་སྤྱིའི་མཚན་ཉིད་མེད་པའི་ཕྱིར་ཞེས་པའི་དོན་དམ་སྒོ་ཅན་གྱི་ཀླན་ཀ་ལ། ཀུན་རྫོབ་ཀྱི་སྒོ་ནས་ལན་འདེབས་པ་དང་། བྱང་སེམས་ཆེན་པོ་ཆོས་ཅན། ཀུན་རྫོབ་ཏུ་ཉན་རང་གི་་་་་་་ལམ་སྒོམ་པ་མི་འཐད་པར་ཐལ། ཀུན་རྫོབ་ཏུ་ཉན་རང་གི་ལམ་བསྒོམས་པའི་འབྲས་བུ་རྒྱུན་ཞུགས་སོགས་མངོན་དུ་མི་བྱེད་པའི་ཕྱིར། ཞེས་པའི་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་གྱི་སྒོ་ནས་ལན་འདེབས་ཤེས་པ་

༄༅། །ནི་སངས་རྒྱས་པས་ཀྱང་བློ་གྲོས་ཡངས་པའི་ཕྱིར་རོ། །བསལ་ནས་ཏིང་ངེ་འཛིན་བསྐྱེད་པའི་ཚུལ་ནི། ཤེས་བྱ་ཆོས་ཅན། གཞན་དོན་དུ་དགེ་བ་བར་ཆད་མེད་པའི་རྩེ་སྦྱོར་འདོད་པའི་བྱང་སེམས་རྣམས་ཀྱིས་བདེན་གཉིས་ལ་བརྟེན་པའི་ཐབས་ལ་མཁས་པས་སྣང་སྟོང་འགལ་བར་སྒྲུབ་པའི་ལོག་རྟོག་རྣམ་པ་སྟོང་དུ་སྟེ་ཡང་ཡང་བསལ་བ་སྔོན་དུ་འགྲོ་ཞིང་མཐུན་རྐྱེན་བདེན་གཉིས་དབྱེར་མེད་པའི་དོན་ལ་ངེས་ཤེས་བརྟན་པོ་་་་་་་བསྐྱེད་ནས་བར་ཆད་མེད་པའི་རྩེ་སྟོར་བསྐྱེད་པར་བྱ་དགོས་ཏེ། བར་ཆད་མེད་པའི་རྩེ་སྦྱོར་སྐྱེད་པ་ལ་འགལ་རྐྱེན་སྣང་སྟོང་འགལ་བར་སྒྲུབ་པའི་ལོག་རྟོག་བསལ་ཞིང་མཐུན་རྐྱེན་བདེན་གཉིས་དབྱེར་མེད་པའི་དོན་ལ་ངེས་ཤེས་བརྟན་པོ་བསྐྱེད་དགོས་པའི་ཕྱར། དཔེར་ན་མྱུ་གུ་སྔོན་པོ་བསྐྱེད་པ་ལ་ས་བོན་ཆུ་ལུད་དྲོད་གཤེར་ཚོགས་དགོས་པ་བཞིན་ནོ།། །།གསུམ་པ་ནི། མདོར་ན། ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་་་་་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་རྩེ་སྦྱོར་གཏན་ལ་འབེབས་པའི་སྐབས་བསླབ་པ་ཡོངས་སུ་དག་པའི་ལེའུ་ལྔ་པའི་འགྲེལ་པ་དོན་གསལ་བའི་སྙིང་པོ་གསལ་བར་བྱེད་པ་རེ་ཞིག་རྫོགས་སོ།། །།གསུམ་པ་་་་་མཐར་གྱིས་པའི་སྦྱོར་བ་ལ། རྒྱུ་མཚན་གྱི་སྒོ་ནས་མཚམས་སྦྱར་བ་ནི། རྩེ་སྦྱོར་བསྟན་ནས་དེའི་རྗེས་སུ་མཐར་གྱིས་པའི་སྦྱོར་བ་དེ་རྣམ་གསུམ་རྣམ་བཅུ་ཞེས་པའི་བསྡུས་དོན་གྱི་ཚིག་རྣམ་པར་བཤད་པའི་སྒོ་ནསབཤད་་་

པར་བཞེད་དོ། །དེའི་རྒྱུ་མཚན། རྩེ་མོའི་སྦྱོར་བ་ཐོབ་པའི་རྒྱུན་མཐའ་མན་ཆད་ཀྱི་བྱང་སེམས་ནི། སོ་སོ་བ་མཁྱེན་པ་གསུམ་དང་། བསྡུས་པ་རྣམ་རྫོགས་སྦྱོར་བ་དང་། རྩེ་སྦྱོར་དུ་རྟོགས་པའི་དོན་རྣམས་གོ་རིམ་དུ་བཀླགས་ནས་བརྟན་པོར་བྱ་བའི་ཕྱིར་སྒོམ་པར་བྱེད་པས་སོ། །མདོར་ན། ཤེས་བྱ་ཆོས་ཅན། རྩེ་སྦྱོར་གྱི་རྗེས་སུ་མཐར་གྱིས་པའི་སྦྱོར་བ་བསྟན་པ་ལ་རྒྱུ་མཚན་ཡོད་དེ། རྩེ་མོའི་སྦྱོར་བ་ཐོབ་པའི་རྒྱུན་མཐའ་་་་་་་མན་ཆད་ཀྱི་སེམས་དཔའ་ནི་མཁྱེན་གསུམ་དང་རྣམ་རྫོགས་སྦྱོར་བ་དང་རྩེ་སྦྱོར་དུ་རྟོགས་པའི་དོན་རྣམས་གོ་རིམ་བཞིན་དུ་བཀླགས་ནས་བརྟན་པོར་བྱ་བའི་ཕྱིར་སྒོམ་པར་བྱེད་པས་སོ། །ཐེག་ཆེན་ཚོགས་ལམ་པའི་ཏིང་ངེ་་་འཛིན་མཚན་གཞི། མཐར་གྱིས་པའི་སྦྱོར་བ་མཚོན། རྟོགས་པ་བརྟན་པོར་བྱ་བའི་ཕྱིར་དུ་མཁྱེན་གསུམ་དང་རྣམ་ཀུན་རྩེ་སྦྱོར་དུ་རྟོགས་པའི་དོན་གོ་རིམ་བཞིན་དུ་སྒོམ་པར་བྱེད་པའི་རྣལ་འབྱོར་ཡིན་པས་སོ། །དབྱེ་་་་ན་བཅུ་གསུམ་མོ། །ས་མཚམས་ཐེག་ཆེན་གྱི་ཚོགས་ལམ་ནས་རྒྱན་མཐའི་བར་ན་ཡོད་དོ། །དེ་རྣམས་གང་ཞེ་ན། ཚིག་དོན་འབྱེད་པ་ནི། མཐར་གྱིས་པའི་བྱ་བར་མཆོག་གི་སྤྲུལ་པའི་སྐུས་བཞེད་དོ། །གང་ན།ཚོགས་ལམ་གྱི་མཐར་གྱིས་པའི་སྦྱོར་བ་བཅུ་གསུམ་ནིའོ། །སྦྱོར་ངལམ་གྱི་མཐར་གྱིས་པའི་སྦྱོར་བ་བཅུ་གསུམ་ནི་མཐར་གྱིས་པའི་བསླབ་པ། མཐོང་སྒོམ་གྱི་མཐར་གྱིས་པའི་སྦྱོར་བ་བཅུ་གསུམ་ནི་མཐར་གྱིས་པའི་སྒྲུབ་་་་་

༄༠། །པར་མཆོག་གི་སྤྲུལ་པའི་སྐུས་བཞེད་དོ། །ངག་དོན་ནི། ཚོགས་ལམ་པའི་སྦྱིན་པའི་ནས། དངོས་མེད་ངོ་བོ་ཉིད་ཀྱི་མཐར་གྱིས་པའི་སྦྱོར་བ་དེ་ཆོས་ཅན། མཐར་གྱིས་པའི་བྱ་བ་ཡིན་ཏེ། ཐེག་ཆེན་ལས་དང་པོ་པའི་གོ་རིམ་དུ་སྒོམ་པའི་རྣལ་འབྱོར་ཡིན་པའི་ཕྱིར། དེས་རིགས་འགྲེའོ། །དེ་རྣམས་གང་ཞེ་ན། ས་བཅུ་རྫོགས་པར་སྒྲུབ་པར་བྱེད་དོ། །གང་གི་སྒོ་ནས་ན། འཁོར་གསུམ་དག་པས་ཕར་ཕྱིན་དུ་ཕྱེ་་་་བའི་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་རྣམ་པ་ཐམས་ཅད་དུ་ཡོངས་སུ་རྫོགས་པའི་སྒོ་ནས་སོ། །གང་གིས་ན། རྩེ་སྦྱོར་ཐོབ་པའི་སེམས་དཔས་སོ། །ངག་དོན། ཤེས་བྱ་ཆོས་ཅན། སྦྱིན་པ་ལ་སོགས་་་་པའི་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པས་ས་བཅུ་རྫོགས་པར་སྒྲུབ་ནུས་ཏེ། ཐབས་དང་སྟོབས་དང་སྨོན་ལམ་དང་ཡེ་ཤེས་ཀྱི་ཕ་རོལ་ཏུ་ཕྱིན་པ་བཞི་ནི་ཡུམ་གྱི་ནང་དུ་འདུས་པའི་ཕྱིར། དེས་ན་འཁོར་གསུམ་རྣམ་་་པར་དག་པའི་སྦྱིན་པ་དང་། ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་གཏན་དང་། ཤེས་རབ་དོན་དམ་པར་དྲན་པ་མེད་པའི་སྒོ་ནས་ཕྱིན་ཅི་མ་ལོག་པར་རིམ་གྱིས་སྒོམ་པའི་རྣལ་འབྱོར་ནི་སྦྱིན་པ་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་མཐར་གྱིས་པའི་སྦྱོར་བའི་བར་རྣམས་ཡིན་ནོ། །སོ་སོར་ཕྲོལ་མཛོད། དྲན་པ་ཉེར་གཞག་དང་། ཡང་དག་སྤོང་བ་དང་། རྫུ་འཕྲུལ་རྐང་པ་དང་། དབང་པོ་དང་།

སྟོབས་རྣམས་དོན་དམ་པར་དྲན་པ་མེད་པའི་སྒོ་ནས་དེ་བཞིན་གཤེགས་པའི་ཡོན་ཏན་རིམ་གྱིས་སྒོམ་པའི་རྣལ་འབྱོར་ནི་སངས་རྒྱས་རྗེས་སུ་དྲན་པའི་མཐར་གྱིས་པའི་སྦྱོར་བ་དང་། བྱང་ཆུབ་ཡན་ལག་རྣམས་དོན་དམ་པར་དྲན་པ་མེད་པ་དང་། འཕགས་ལམ་ཡན་ལག་བརྒྱད་དོན་དམ་པར་དྲན་པ་མེད་པའི་སྒོ་ནས་དེ་བཞིན་གཤེགས་པའི་ཡོན་ཏན་རིམ་གྱིས་སྒོམ་པའི་རྣལ་འབྱོར་ནི། སངས་རྒྱས་རྗེས་སུ་དྲན་པའི་མཐར་གྱིས་པའི་སྦྱོར་བ་་་་་་་རྣམ་པ་གསུམ་ནི་གོ་རིམ་བཞིན་དུ་ངེས་འབྱེད་ཆ་མཐུན་དང་། མཐོང་ལམ་དང་། སྒོམ་ལམ་མཚོན་པར་བྱེད་དོ། །དགེ་མི་དགེ་ལུང་མ་བསྟན་གྱི་ཆོས་དོན་དམ་པར་དྲན་པ་མེད་པ་དང་། ཕྱིར་མི་ལྡོག་པའི་བྱང་་་་་་་སེམས་འཕགས་པ་དོན་དམ་པར་དྲན་པ་མེད་པའི་སྒོ་ནས་ཕྱིན་ཅི་མ་ལོག་པར་རིམ་གྱིས་སྒོམ་པའི་རྣལ་འབྱོར་ནི། ཆོས་དང་དགེ་འདུན་རྗེས་སུ་དྲན་པའི་མཐར་གྱིས་པའི་སྦྱོར་བ་ཡིན་ནོ། །སྡོམ་པ་གསུམ་གྱི་ཡོན་ཏན་་་་་་་དང་་།་ སྦྱིན་པ་གསུམ་གྱི་ཡོན་ཏན་དང་། འཇིག་རྟེན་དང་འཇིག་རྟེན་ལས་འདས་པའི་ལྷའི་ཡོན་ཏན་དོན་དམ་པར་དྲན་པ་མེད་པའི་སྒོ་ནས་ཕྱིན་ཅི་མ་ལོག་པར་རིམ་གྱིས་སྒོམ་པའི་རྣལ་འབྱོར་ནི་ཚུལ་ཁྲིམས་དང་།གཏོང་བ་དང་། ལྷ་རྗེས་སུ་དྲན་པའི་མཐར་གྱིས་པའི་སྦྱོར་བ་ཡིན་ནོ། །གཟུགས་སོགས་ཆོས་ཐམས་ཅད་བདེན་པའི་དངོས་པོ་མེད་པའི་ངོ་བོ་ཉིད་དུ་རྟོགས་ནས་རིམ་གྱིས་སྒོམ་པའི་སེམས་དཔའི་རྣལ་འབྱོར་ནི།

༄༅། །དངོས་མེད་ངོ་བོ་ཉིད་ཀྱི་མཐར་གྱིས་པའི་སྦྱོར་བ་ཡིན་ནོ།། །།སྐབས་ཀྱི་སྒོ་ནས་མཇུག་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་་་མཐར་གྱིས་པའི་སྦྱོར་བ་གཏན་ལ་འབེབས་པའི་སྐབས་རིམ་གྱིས་འཇུག་པ་བསླབ་པའི་ལེའུ་དྲུག་པའི་འགྲེལ་པ་དོན་གསལ་གྱི་སྙིང་པོའི་གསལ་བྱེད་རེ་ཞིག་རྫོགས་སོ།། །།སྟོ བཞི་པ་སྐད་ཅིག་མའི་སྦྱོར་བ་ལ། རྒྱུ་་་་་་་མཚན་གྱི་སྒོ་ནས་མཚམསསྦྱར་བ་ནི། མཐར་གྱིས་པའི་སྦྱོར་བའི་རྗེས་སུ་བྱ་རྫོགས་ཀྱི་སྐད་ཅིག་མ་གཅིག་ལ་མངོན་པར་རྫོགས་པར་བྱང་ཆུབ་པར་བྱེད་པས་ན་སྐད་ཅིག་མའི་སྦྱོར་བ། མཚན་ཉིད་ཀྱིས་ནི་རྣམ་པ་བཞི། །ཞེས་པའི་བསྡུས་པའི་དོན་གྱི་ཚིག་ལེའུར་བྱས་པ་རྣམ་པར་བཤད་པའི་སྒོ་ནས་བཤད་པར་བཞེད་དོ། །དེའི་རྒྱུ་མཚན་མཐར་གྱིས་པའི་སྦྱོར་བ་ཤིན་ཏུ་བསྒོམས་པའི་སེམས་དཔའ་ནི་རྟོག་པ་ལྷུན་གྲུབ་ལ་ཤིན་ཏུ་གོམས་པར་་་་་བྱ་བའི་ཕྱིར་དུ་མཁྱེན་གསུམ་ཐོས་བསམ་གྱིས་ཤེས་པའི་དོན་དེ་དག་བྱ་རྫོགས་ཀྱི་སྐད་ཅིག་མ་གཅིག་གིས་སྒོམ་པས་སོ། །ངག་དོན། ཤེས་བྱ་ཆོས་ཅན། མཐར་གྱིས་པའི་སྦྱོར་བའི་རྗེས་སུ་སྐད་ཅིག་མའི་སྦྱོར་བ་་་་་་་བསྟན་པ་ལ་རྒྱུ་མཚན་ཡོད་དེ། མཐར་གྱིས་པའི་སྦྱོར་བ་ཤིན་ཏུ་བསྒོམས་པའི་སེམས་དཔའ་ནི་རྟོག་པ་ལྷུན་གྲུབ་ལ་ཤིན་ཏུ་གོམས་པར་བྱ་བའི་ཕྱིར་དུ་མཁྱེན་གསུམ་ཐོས་བསམ་གྱིས་ཤེས་པའི་དོན་དེ་དག་བྱ་རྫོགས་ཀྱི་སྐད་

ཅིག་མ་གཅིག་གིས་སྒོམ་པས་སོ། །ས་བཅུ་རྒྱུན་མཐའི་སྐད་ཅིག་ཐ་མའི་ཡེ་ཤེས་མཚན་གཞི། སྐད་ཅིག་མའི་སྦྱོར་བ་མཚོན། རྟོག་པ་ལྷུན་གྲུབ་ལ་ཤིན་ཏུ་གོམས་པར་བྱ་བའི་ཕྱིར་དུ་མཁྱེན་གསུམ་ཐོས་བསམ་གྱིས་་་་་་་ཤེས་པའི་དོན་དེ་དག་བྱ་རྫོགས་ཀྱི་སྐད་ཅིག་མ་གཅིག་ལ་སྒོམ་པའི་རྣལ་འབྱོར་མཐར་ཐུག་ཡིན་པས་སོ། །དབྱེ་ན། མཐར་གྱིས་པའི་སྦྱོར་བ་ལ་བཅུ་གསུམ་ཡོད་པར་མ་ཟད་སྐད་ཅིག་མའི་སྦྱོར་བ་དེ་ཡང་མཚན་ཉིད་དེ་་་་་ལྡོག་པ་ཐ་དད་པ་ཉིད་ཀྱིས་རྣམ་པ་བཞི་ཡོད་པས་རིམ་པ་བཞིན་འཆད་དོ། །ས་མཚམས་རྒྱུན་མཐའ་ཁོ་ན་ན་ཡོད། གཉིས་པ་མཚོན་བྱེད་ཀྱི་སྒོ་ནས་རྒྱས་པར་བཤད་པ་ལ་བཞི་ལས། དང་པོ་རྣམ་པར་སྨིན་པ་མ་ཡིན་་་་པའི་སྐད་ཅིག་མའི་སྦྱོར་བ་ལ། མཚམས་སྦྱར་བ་ནི། ཤེས་བྱ་ཆོས་ཅན། དང་པོར་རྣམ་པར་སྨིན་པ་མ་ཡིན་པའི་ཟག་པ་མེད་པའི་ཆོས་ཐམས་ཅད་སྐད་ཅིག་མ་གཅིག་ལ་སྒོམ་པའི་མཚན་ཉིད་ཅན་གྱི་སྐད་ཅིག་མའི་་་་་་་སྦྱོར་བ་བསྟན་པ་ལ་རྒྱུ་མཚན་ཡོད་དེ། ཟག་མེད་ཀྱི་རྟོགས་པ་རྣམས་ཀྱི་ནང་ནས་དང་པོར་རྣམ་པར་སྨིན་པ་མ་ཡིན་པའི་ཟག་མེད་ཀྱི་རྟོགས་པ་འབྱུང་བའི་ཕྱིར། ཚིག་དོན་འབྱེད་པ་ནི། དངོས་པོ་ཐ་དད་དུ་ངེས་པར་་་་་་འཛིན་པའི་ཕྱིན་ཅི་ལོག་དང་བྲལ་ཞིང་དམིགས་པར་བྱ་བ་སྦྱིན་སོགས་ལ་སྤྱོད་པའི་ས་བཅུ་རྒྱུན་མཐའི་སྐད་ཅིག་མའི་ཡེ་ཤེས་སྐད་ཅིག་མ་རེ་རེས་ཀྱང་སྦྱིན་སོགས་ཕྱིན་དྲུག་ནས་དཔེ་བྱད་བཟང་པོ་བརྒྱད་ཅུའི་བར་གྱི་ཟག་མེད་་

༄༅། །ཀྱི་ཆོས་རྣམས་ཀྱི་རིགས་ཀུན་བསྡས་ཤིང་རྟོགས་ནས་སྒོམ་པའི་རྣལ་འབྱོར་མཐར་ཐུག་ཡིན་པའི་ཕྱིར། ས་བཅུ་རྒྱུན་མཐའི་ཐུབ་པ་བྱང་ཆུབ་སེམས་དཔའི་རྟོགས་པ་སྐད་ཅིག་མ་ཐ་མ་འདི་ནི། རྣམ་པར་་་་་་་སྨིན་པ་མ་ཡིན་པའི་སྐད་ཅིག་མའི་སྦྱོར་བ་ཡིརྣོ་པར་ཤེས་པར་བྱའོ། །མདོར་ན། ས་བཅུ་རྒྱུན་མཐའི་ཡེ་ཤེས་སྐད་ཅིག་ཐ་མ་མཚན་གཞི། རྣམ་པར་སྨིན་པ་མ་ཡིན་པའི་སྐད་ཅིག་མའི་སྤྱོར་བར་མཚོན། རྣམ་པར་་་་་་སྨིན་པ་མ་ཡིན་པའི་ཟག་མེད་གཅིག་རྟོགས་པའི་སྐད་ཅིག་ལ་ཟག་མེད་ཀྱི་ཆོས་ཀུན་རྟོགས་ནས་སྒོམ་པའི་རྣལ་འབྱོར་མཐར་ཐུག་ཡིན་པའི་ཕྱིར། བརྒལ་ལན་ལ། རྒོལ་བ་ནི། མང་པོས་གཅིག་བསྡུས་མོད།གཅིག་གིས་མང་པོ་བསྡུས་པ་མི་འཐད་དོ་ཞེ་ན། ལན་ནི། ཤེས་བྱ་ཆོས་ཅན། མང་པོས་གཅིག་བསྡུས་པ་འབའ་ཞིག་ཏུ་མ་ཟད། འོན་ཀྱང་གཅིག་གིས་མང་པོ་བསྡུས་པའང་ཡོད་དེ། ཟག་མེད་ཀྱི་ཡེ་ཤེས་གང་་་་་་གིས་དངོས་པོ་གཅིག་གི་དེ་བཞིན་དུ་མཐོང་བ་དེ་ཡིས་དངོས་པོ་ཀུན་དེ་བཞིན་ཉིད་དུ་མཐོང་བ་ཡིན་པའི་ཕྱིར་ཏེ། དངོས་པོ་ཀུན་གྱི་ངོ་བོ་ཉིད་དང་དངོས་པོ་གཅིག་གི་ངོ་བོ་ཉིད་ནི་ཆོས་དབྱིངས་ཀྱི་ངོ་བོར་དབྱེར་མེད་པའི་་་་་་་ཕྱིར་།་ དེ་ལྟར་ཨཱརླ་དེ་བའི་གཞུང་ལུགས་ལས་འབྱུང་བའི་ཕྱིར་འཐད་དོ། །དོགས་པ་བསལ་བཞིན་དུ་ཡང་རྒོལ་བ་ནི། ཇི་ལྟར་ན། ཟག་མེད་ཀྱི་ཡེ་ཤེས་གཅིག་དམིགས་པ་ན་ཟག་མེད་ཐམས་ཅད་བསྡུས་པ་ཡིན་ཏེ་

དེ་མེ་འཐད་དོ་ཞེ་ན། འཇིག་རྟེན་ལ་གྲགས་པ་དཔེའི་སྒོ་ནས་ལན་སྟོན་པ་ནི། ས་བཅུ་རྒྱུན་མཐའི་ཡེ་ཤེས་ཆོས་ཅན། ཁྱོད་ཀྱིས་ཟག་མེད་ཀྱི་ཡེ་ཤེས་གཅིག་ཤེས་པའི་སྐད་ཅིག་མ་གཅིག་ཁོ་ན་ལ་དེའི་རིགས་མཐུན་་་་་་་ཐམས་ཅད་རྟོགས་པ་ཡིན་ཏེ། སྐད་ཅིག་མ་གཅིག་ལ་ཆོས་ཐམས་ཅད་རྟོགས་པར་གྱུར་ཅིག་ཅེས་པའི་སྔོན་གྱི་སྨོན་ལམ་གྱི་འཕེན་པ་རྫོགས་པའི་ཕྱིར་དང་། ཆོས་དབྱིངས་བསྒོམས་པའི་མཐུ་གནས་སྐབས་ཕུལ་དུ་ཕྱིན་་་་་་པའི་ཕྱིར། དཔེར་ན་ནས་དེ་བཞིན་ནོ། །ཡང་ན། ཤེས་བྱ་ཆོས་ཅན། ས་བཅུ་རྒྱུན་མཐའི་ཡེ་ཤེས་ཀྱིས་སྐད་ཅིག་མ་གཅིག་ལ་ཆོས་ཐམས་ཅད་རྟོགས་པར་གྱུར་ཅིག་ཅེས་པའི་སྔོན་གྱི་སྨོན་ལམ་གྱི་འཕེན་པ་དང་།ཆོས་དབྱིངས་བསྒོམས་པའི་མཐུས་ཟག་མེད་ཀྱི་ཡེ་ཤེས་གཅིག་དམིགས་པའི་སྐད་ཅིག་མ་གཅིག་ཁོ་ན་ལ་དེའི་རིགས་ཐམས་ཅད་རྟོགས་པ་ཡིན་ཏེ། བཟོ་བོ་མཁས་པས་སྔོན་བཟོ་ལེགས་པར་བྱས་པའི་མཐུས་སྐྱེས་བུས་རྡོག་ཐབས་གཅིག་གིས་བསྐྱོད་པ་ན་ཟོ་ཆུན་གྱི་རྒྱུད་ཐམས་ཅད་ཅིག་ཅར་དུས་གཅིག་ཏུ་འགུལ་བའི་ཕྱིར། གཉིས་པ་རྣམ་པར་སྨིན་པའི་སྐད་ཅིག་མའི་སྦྱོར་བ་ལ། མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་དང་པོ་བསྟན་ནས་དེའི་རྗེས་སུ་གཉིས་པ་རྣམ་པར་སྨིན་པའི་གནས་སྐབས་ཀྱི་ཟག་མེད་ཀྱི་ཆོས་ཐམས་ཅད་སྐད་ཅིག་མ་གཅིག་ལ་རྟོགས་ནས་བསྒོམས་པའི་མཚན་ཉིད་ཅན་གྱི་སྐད་ཅིག་མའི་སྦྱོར་བ་བསྟན་པ་ལ་རྒྱུ་་་་

༄ཚོ། །མཚན་ཡོད་དེ། རྒྱུ་རྣམ་པར་སྨིན་པ་མ་ཡིན་པའི་ཟག་མེད་ཀྱི་ཡེ་ཤེས་ལས་འབྲས་བུ་རྣམ་པར་སྨིན་པའི་ཟག་མེད་ཀྱི་ཡེ་ཤེས་འབྱུང་བའི་ཕྱིར། ཚིག་དོན་འབྱེད་པ་ནི། རྟོགས་ནས་སྒོམ་མོ། ཝ་།གང་ཝགིས་ན། ས་བཅུ་རྒྱུན་མཐའི་བྱང་ཆུབ་སེམས་དཔས་སོ། །གང་ན། རྣམ་པར་སྨིན་པའི་གནས་སྐབས་སུ་གྱུར་པའི་ཟག་མེད་རྣམས་སོ། །ཇི་ལྟར་ན། སྐད་ཅིག་མ་གཅིག་ཁོ་ན་ལའོ། །གང་གི་ཚེ་ན། དཀར་་བ་སྟེ་དག་པའི་ངོ་བོ་ཉིད་དུ་སྐྱེས་པ་དེའི་ཚེ་བསྒོམས་པས་དག་གོ །གང་གིས་ན། སྒོམ་སྤང་རགས་པས་སོ། །གང་ན། རྣམ་པར་བྱང་བའི་ཕྱོགས་རྣམ་པར་སྨིན་པའི་ཆོས་ཉིད་ཀྱི་གནས་སྐབས་ས་བཅུ་རྒྱུན་མཐའི་ཡེ་་ཤེས་ནིའོ། །ཇི་ལྟར་ན། སྒོམ་སྤང་གི་དྲི་མ་རགས་པ་ཐམས་ཅད་དང་བྲལ་བས་སྟོན་གའི་ཟླ་བའི་འོད་བཞིན་དུའོ། །དེའི་རྒྱུ་མཚན་ས་བཅུ་རྒྱུན་མཐའི་བྱང་ཆུབ་སེམས་དཔས་གཉེན་པོ་སྒོམ་ལམ་བསྒོམས་པས་མི་་་་་་་མཐུན་ཕྱོགས་སྒོམ་སྤང་རགས་པ་ཐམས་ཅད་དང་བྲལ་བས་ནའོ། །ངག་དོན། ས་བཅུ་རྒྱུན་མཐའི་ཡེ་ཤེས་སྐད་ཅིག་ཐ་མ་ཆོས་ཅན། ཡུམ་རྣམ་པར་སྨིན་པའི་སྐད་ཅིག་མའི་སྦྱོར་བ་ཡིན་ཏེ། རྣམ་པར་སྨིན་པའི་ཟག་མེད་གཅིག་རྟོགས་པའི་སྐད་ཅིག་མ་གཅིག་ཁོ་ན་ལ་རྣམ་པར་སྨིན་པའི་ཟག་མེད་ཐམས་ཅད་རྟོགས་ནས་སྒོམ་པའི་རྣལ་འབྱོར་མཐར་ཐུག་ཡིན་པའི་ཕྱིར། འདིའི་སྐབས་སུ་ཡང་བརྒལ་ལན་སྔར་བཞིན་ནོ། །རྣམ་པར་་་་་་་

སྨིན་པ་ས་བཅུ་རྒྱུན་མཐའི་ཡེ་ཤེས་ཆོས་ཅན། སྟོན་སྤུའི་ཟླ་བའི་འོད་བཞིན་དུ་སྒོམ་སྤང་རགས་པས་དག་པ་ཡིན་ཏེ། གཉེན་པོ་སྒོམ་ལམ་བསྒོམས་པས་སྒོམ་སྤང་རགས་པ་ཐམས་ཅད་དང་བྲལ་བའི་ཕྱིར། གསུམ་པ་་་་མཚན་ཉིད་མེད་པའི་སྐད་ཅིག་མའི་སྦྱོར་བ་ལ། མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་གཉིས་པ་བསྟན་ནས་གསུམ་པ་ཆོས་ཐམས་ཅད་མཚན་ཉིད་མེད་པར་སྐད་ཅིག་མ་གཅིག་ལ་རྟོགས་་་་་ནས་སྒོམ་པའི་མཚན་ཉིད་ཅན་གྱི་སྐད་ཅིག་མའི་སྦྱོར་བ་བསྟན་པ་ལ་རྒྱུ་མཚན་ཡོད་དེ། ཟག་མེད་ཀྱི་ཆོས་རྣམས་སྒོམ་པ་ལ་བདེན་པའི་མཚན་ཉིད་མེད་པར་ཤེས་དགོས་པའི་ཕྱིར། ཚིག་དོན་འབྱེད་པ་ནི། ཤེས་ནས་་་་་སྒོམ་མོ། །གང་ན། ཀུན་ནས་ཉོན་མོངས་པ་དང་རྣམ་བྱང་གི་ཆོས་རྣམས་བདེན་པའི་མཚན་ཉིད་མེད་པ་ཉིད་དུའོ། །གང་གིས་ན། སྦྱིན་སོགས་རྟོགས་པའི་རྣམ་པ་ཅན་གྱི་ས་བཅུ་རྒྱུན་མཐའི་ཡེ་ཤེས་སྐད་ཅིག་སྨུ་་་་་་་གཅིག་གིས་སོ། །རྒྱུ་གང་ལ་བརྟེན་ནས་ན། སྦྱིན་སོགས་ཕྱིན་དྲུག་ལ་སྤྱོད་ཅིང་ཉེར་ལེན་གྱི་ཕུང་པོ་ལྔ་ལ་སོགས་པའི་ཆོས་ཐམས་ཅད་རྨི་ལམ་དང་འདྲ་བར་རྟོགས་པ་ལ་བརྟེན་ནས་སོ། །སྐབས་གང་དུ་ན། སྔོན་སྐྱེ་་བ་གཅིག་གིས་ཐོགས་པ་མན་ཆད་དུ་ཆོས་ཐམས་ཅད་རྨི་ལམ་ལྟར་སྒོམ་པ་གོམས་པས་འབྲས་བུ་ཚོགས་གཉིས་ཉམས་སུ་མྱོང་བར་བྱས་ནས་རྟོགས་པའི་གནས་སྐབས་ས་བཅུ་རྒྱུན་མཐའ་ནའོ། །ཇི་ལྟར་ན། ཆོས་གཅིག་་་་

༄༅། །བདེན་པའི་མཚན་ཉིད་མེད་པར་རྟོགས་པའི་སྐད་ཅིག་མ་གཅིག་ལ་ཆོས་ཐམས་ཅད་དེ་ལྟར་རྟོགས་ནས་སྒོམ་མོ། །མདོར་ན། ས་བཅུ་རྒྱུན་མཐའི་ཡེ་ཤེས་སྐད་ཅིག་ཐ་མ་གཅིག་ཆོས་ཅན། མཚན་ཉིད་་་་་མེད་པའི་སྐད་ཅིག་མའི་སྦྱོར་བ་ཡིན་ཏེ། ཆོས་ཐམས་ཅད་བདེན་པའི་མཚན་ཉིད་མེད་པར་བྱ་རྫོགས་ཀྱི་སྐད་ཅིག་མ་གཅིག་ལ་རྟོགས་ནས་སྒོམ་པའི་རྣལ་འབྱོར་མཐར་ཐུག་ཡིན་པས་སོ། །འདིའི་སྐབས་སུ་ཡང་བརྒལ་་་་་ལན་སྔར་བཞིན་མཛོད། ཆོས་ཅན། ཆོས་ཐམས་ཅད་བདེན་པའི་མཚན་ཉིད་མེད་པར་རྟོགས་པ་ཡིན་ཏེ། སྦྱིན་སོགས་ཕྱིན་དྲུག་ལ་སྤྱོད་ཅིང་ཆོས་ཐམས་ཅད་རྨི་ལམ་དང་འདྲ་བར་རྟོགས་པའི་ཕྱིར། བཞི་པ་གཉིས་་་སུ་མེད་པའི་སྐད་ཅིག་མའི་སྦྱོར་བ་ལ། མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་གསུམ་པ་བསྟན་ནས། བཞི་པ་ཆོས་ཐམས་ཅད་གཟུང་འཛིན་གཉིས་སུ་མེད་པར་སྐད་ཅིག་མ་གཅིག་ལ་་་་་་་སྒོམ་པའི་མཚན་ཉིད་ཅན་གྱི་སྦྱོར་བ་བསྟན་པ་ལ་རྒྱུ་མཚན་ཡོད་དེ། ཆོས་ཐམས་ཅད་མཚན་ཉིད་མེད་པར་ཤེས་པ་ལ་གཟུང་འཛིན་གཉིས་སུ་མེད་པར་ཤེས་དགོས་པའི་ཕྱིར། ཚིན་དོན་འབྱེད་པ་ལ། རྟོགས་ནས་སྒོམ་་་མོ་།་ །གང་ན། ཆོས་རྣམས་ཀྱི་དེ་ཁོ་ན་ཉིད་གཟུང་འཛིན་གཉིས་སུ་མེད་པའོ། །ཇི་ལྟར་ན། རྨི་ལམ་དུ་མ་ཟད་ཆོས་ཐམས་ཅད་ཀྱང་གཟུང་འཛིན་གཉིས་སུ་མེད་པ་དེ་ལྟ་བུའི་ཆོས་ཉིད་ཅན་ཡིན་ནོ་ཞེས་ངེས་པར་་་་་་་

བྱས་ནས་དུས་སྐད་ཅིག་མ་གཅིག་ལའོ། །གང་གི་ཚེ་ན། གཉིས་སད་པའི་ཚེ་གཟུང་འཛིན་གཉིས་ཀྱི་ཚུལ་དུ་རྨི་ལམ་ལ་གཟུང་བ་དང་རྨི་ལམ་དེ་མཐོང་བ་ལ་འཛིན་པར་མི་མཐོང་བ་ལྟར། ཆོས་ཐམས་ཅད་ཀྱང་གཟུང་་་འཛིན་གཉིས་སུ་མི་མཐོང་བ་དེའི་ཚེ་ནའོ། །གང་གིས་ན། ཡུན་རིང་མོ་ཞིག་ནས་བར་ཆད་མེད་པར་གཟུང་འཛིན་གཉིས་སུ་སྣང་བ་སྤོང་བ་ལ་གོམས་པ་ངང་དུ་གྱུར་པས་གཟུང་འཛིན་གཉིས་སུ་སྣང་བའི་བག་ཆགས་་་་་་་རགས་པ་ཐམས་ཅད་དྲུང་ནས་ཕྱུང་བ་བྱང་ཆུབ་སེམས་དཔའི་ཡེ་ཤེས་སྐད་ཅིག་མ་གཅིག་གིས་སོ། །མདོར་ན། ས་བཅུ་རྒྱུན་མཐའི་ཡེ་ཤེས་སྐད་ཅིག་ཐ་མ་གཅིག་མཚན་གཞི། རྨི་ལམ་ལྟར་ཆོས་ཐམས་ཅད་གཟུང་་་་་་་འཛིན་གཉིས་སུ་མེད་པར་བྱ་རྫོགས་ཀྱི་སྐད་ཅིག་མ་གཅིག་ལ་རྟོགས་ནས་སྒོམ་པའི་རྣལ་འབྱོར་མཐར་ཐུག་ཡིན་པས། གཉིས་སུ་མེད་པའི་སྐད་ཅིག་མའི་སྤྱོར་བ་ཡིན་ནོ། །སྐབས་ཀྱི་སྒོ་ནས་མཇུག་བསྡུ་བ་ནི། ཤེས་་་་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་སྐད་ཅིག་མའི་སྦྱོར་བ་གཏན་ལ་འབེབས་པའི་སྐབས་བསླབ་པ་ཡོངས་སུ་རྫོགས་པའི་ལེའུ་བདུན་པའི་འགྲེལ་པ་དོན་གསལ་་་་་་བའི་སྙིང་པོ་གསལ་བར་བྱེད་པ་རེ་ཞིག་རྫོགས་སོ།། །།དེ་ལྟར་སྐབས་དང་པོ་བདུན་གྱིས་རྒྱུའི་གནས་སྐབས་རྫོགས་པར་བསྟན་ནས། ད་ནི་སྐབས་བརྒྱད་པས་འབྲས་བུ་ཆོས་སྐུ་སྟོན་པ་ལ་གསུམ་ལས། རྒྱུ་མཚན་གྱི་་་་་

༄༅། །སྒོ་ནས་མཚམས་སྦྱར་བ་ནི། སྐད་ཅིག་མའི་སྦྱོར་བའི་རྗེས་སུ་ཆོས་ཀྱི་སྐུ་དེ། ངོ་བོ་ཉིད་ལོངས་རྫོགས་བཅས་དང་། །ཞེས་སོགས་ཀྱི་བསྡུས་པའི་དོན་གྱི་ཚིག་ལེའུར་བྱས་པ་རྣམ་པར་བཤད་པའི་སྒོ་ནས་་བཤད་པར་བཞེད་དོ། །གང་གིས་ན། བྱམས་པ་མགོན་པོས་སོ། །དེའི་རྒྱུ་མཚན་སྐད་ཅིག་མའི་སྦྱོར་བ་བསྒོམས་པའི་སྐད་ཅིག་མ་གཉིས་པ་ལ་ཆོས་ཀྱི་སྐུ་མངོན་པར་རྫོགས་པར་བྱང་ཆུབ་པས་སོ། །ངག་དོན་དྲིལ་་་ན་།་ ཤེས་བྱ་ཆོས་ཅན། སྐད་ཅིག་མའི་སྦྱོར་བའི་རྗེས་སུ་ཆོས་སྐུ་བཤད་པ་ལ་རྒྱུ་མཚན་ཡོད་དེ། སྐད་ཅིག་མའི་སྦྱོར་བ་བསྒོམས་པའི་སྐད་ཅིག་མ་གཉིས་པ་ལ་ཆོས་ཀྱི་སྐུར་བྱང་ཆུབ་པས་སོ། །ཆོས་སྐུའི་མཚན་ཉིད།སྦྱོར་བཞི་བསྒོམས་པའི་འབྲས་བུ་མཐར་ཐུག །དབྱེ་ན། སྐད་ཅིག་མའི་སྦྱོར་བ་ལ་བཞི་ཡོད་པར་མ་ཟད། ཆོས་སྐུ་དེ་ཡང་ངོ་བོ་ཉིད་ཀྱི་སྐུ་དང་། རྟོགས་པ་ཆོས་སྐུ་དང་། ལོངས་སྐུ་དང་། སྤྲུའ།་སྐུའི་དབྱེ་བས་་་་རྣམ་པ་བཞི་ཡིན་པས་སོ། །ས་མཚམས་སངས་རྒྱས་ཀྱི་ས་ན་ཡོད། རང་སྣང་དང་གཞན་སྣང་ཚོགས་པའི་དབང་དུ་བྱས་སོ། །མཚོན་བྱེད་ཀྱི་སྒོ་ནས་རྒྱས་པར་བཤད་པ་ལ། ཆོས་ཉིད་ཀྱི་སྐུ་དང་། ཆོས་ཅན་གྱི་སྐུ་་དང་་།་ སྐུའི་ཕྲིན་ལས་རྒྱས་པར་བཤད་པ་གསུམ་ལས། དང་པོ་ལ་མཚམས་སྦྱར་བ་ནི། ངོ་བོ་ཉིད་ཀྱི་སྐུ་ཆོས་ཅན། སྐུ་བཞིའི་ནང་ནས་དང་པོར་བསྟན་པ་ལ་རྒྱུ་མཚན་ཡོད་དེ། ཁྱོད་མ་བཅོས་པའི་སྐུ་ཡིན་པའི་་་་་

ཕྱིར་།་ ཚིག་དོན་འབྱེད་པ་ལ། ངོ་བོ་ཉིད་ཀྱི་སྐུའི་རང་བཞིན། དེ་ཇི་ལྟར་འཐོབ་པའི་ཚུལ། སྐུ་ལྷག་མ་གསུམ་ཐ་དད་དུ་བཞག་པའི་རྒྱུ་མཚན་ནོ། །དང་པོ་ནི། རྫོགས་པའི་སངས་རྒྱས་ཀྱི་སྤངས་རྟོགས་གཉིས་་ཀྱི་རང་བཞིན་སྐྱེ་བ་མེད་པའི་ངོ་བོ་ཉིད་ནི་ཆོས་ཅན། ཐུབ་པ་སངས་རྒྱས་བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་ཡིན་ཏེ། ཐུབ་པ་སངས་རྒྱས་བཅོམ་ལྡན་འདས་ཀྱི་མ་བཅོས་པའི་སྐུ་ཡིན་པའི་ཕྱིར། དེ་ལ་རྫོགས་པའི་་་་་སངས་རྒྱས་ཀྱི་རྟོགས་པ་ནི་འཇིག་རྟེན་ལས་འདས་པའི་དྲན་པ་ཉེར་གཞག་ལ་སོགས་པའི་ཡེ་ཤེས་ཀྱི་བདག་ཉིད་ཆོས་དབྱིངས་ཀྱི་ངོ་བོ་ཉིད་ཀྱི་ཟག་མེད་རྣམས་སོ། །སྤངས་པ་ནི། རང་རྒྱུད་ཀྱི་སྒྲིབ་པ་གཉིས་ཀྱི་དྲི་མ་་་་་་་རྣམས་གློ་བུར་བ་སྤང་རུང་ཡིན་པས་དེས་རྣམ་པ་ཐམས་ཅད་དུ་རྣམ་པར་དག་ཅིང་རང་བཞིན་གྱིས་དབེན་པའི་མཚན་ཉིད་དུ་གྱུར་པའོ། །གཉིས་པ་ནི། ངོ་བོ་ཉིད་ཀྱི་སྐུ་ནི་བཅོས་མ་མ་ཡིན་པའི་སྐུ་ཡིན་པའི་རྒྱུ་མཚན་་་་་་་གྱིས་འཇིག་རྟེན་ལས་འདས་པའི་ལམ་ས་བཅུ་པའི་ཡེ་ཤེས་ཀྱིས་འཐོབ་ཀྱི། དེ་རྒྱུ་རྐྱེན་གྱིས་སྔར་མེད་གསར་དུ་བྱས་པ་ནི་མ་ཡིན་པས། ལམ་དེས་སྔར་མེད་གསར་དུ་བསྐྱེད་ནས་ཐོབ་པ་ནི་མ་ཡིན་ནོ། །འོ་ན་ཇི་ལྟར་་་་ཐོབ་ཅེ་ན། ས་བཅུ་པའི་རྣམ་པར་ཤེས་པ་སྒྱུ་མ་ལྟ་བུའི་ཆོས་ཐམས་ཅད་ཀྱི་ཆོས་ཉིད་རང་བཞིན་གྱིས་རྣམ་པར་དག་པ་ལ་གློ་བུར་གྱི་དྲི་མ་མཐའ་དག་གིས་དག་པར་མངོན་དུ་གྱུར་པའི་ཚུལ་གྱིས་རྟོགས་པ་ན་ངོ་བོ་ཉིད་ཀྱི་སྐུ་་་

༄༅། །དེ་ཐོབ་པ་ཡིན་ནོ་ཞེས་བསྟན་ལ། དེ་ཡང་བྲལ་བའི་སྒོ་ནས་ཐོབ་པར་བཞག་སྟེ། དཔེར་ན་ནད་མེད་པ་ཐོབ་པ་ལྟ་བུའོ། །གསུམ་པ་ནི། ཤེས་བྱ་ཆོས་ཅན། སྐུ་ལྷག་མ་གསུམ་པོ་དོན་དམ་པར་ངོ་་་་བོ་ཉིད་ཀྱི་སྐུ་དེ་དང་ཐ་མི་དད་དེ། བློའི་ནོར་ཅན་རྣམས་ཀྱི་ལུགས་ལས། གང་གི་ཕྱིར་ན། དབེན་པ་སྟོང་པ་ཉིད་དེ་དབེན་པར་གྱུར་པ་ཆོས་ཅན་ལས་ཐ་མི་དད་པ་ཉིད་དུ་དམ་པ་རྣམས་ཀྱིས་འདོད་ཅེས་འབྱུང་བའི་་་་་་་ཕྱིར་།། དེ་གསུམ་རྒྱུ་མཚན་ཅིའི་ཕྱིར་ཐ་དད་དུ་བཞག་ཅེ་ན། གདུལ་བྱ་ཇི་ལྟར་མོས་པའི་དབང་གིས་ཕྱེ་བའི་སྐུ་ལྷག་མ་གསུམ་པོ་ཆོས་ཅན། ཁྱོད་གསུམ་ཐ་དད་དུ་བཞག་པ་ལ་རྒྱུ་མཚན་ཡོད་དེ། རྟོགས་པ་ཆོས་སྐུ་་་་དེ་སངས་རྒྱས་ནང་ཕན་ཚུན་ཁོ་ནའི་མངོན་སུམ་གྱི་སྤྱོད་ཡུལ་དང་། ལོངས་སྤྱོད་རྫོགས་པའི་སྐུ་དེ་བྱང་སེམས་འཕགས་པའི་སྤྱོད་ཡུལ་དང་། མཆོག་གི་སྤྲུལ་པའི་སྐུ་དེ་ཉན་ཐོས་དང་སོ་སྐྱེ་ལས་དག་གི་སྦོད་ཡུལ་དུ་བཞག་་པ་ཡིན་ནོ་ཞེས་བསྟན་པའི་ཕྱིར་དུ། ངོ་བོ་ཉིད་ཀྱི་སྐུ་དང་ཐ་མི་དད་ཀྱང་། ཁྱོད་གསུམ་ཐ་དད་དུ་བཞག་པའི་ཕྱིར། ཆོས་ཅན། ཡང་དག་པའི་ཀུན་རྫོབ་ཏུ་ཐ་དད་དུ་སྣང་བ་ཙམ་ཡིན་གྱི་དོན་དམ་རྦེ་མོཐ་དད་མ་ཡིན་ཏེ།ཡུལ་ཅན་གསུམ་ལ་སྣང་ཚུལ་ཐ་དད་དུ་སྣང་གི་དོན་དམ་པར་ཆོས་ཉིད་ཀྱི་ངོ་བོ་ཉིད་ཡིན་པའི་ཕྱིར། གཉིས་པ་ལ་རྒྱས་པར་བཤད་པ་དང་། མཇུག་བསྡུ་བ་གཉིས། དང་པོ་ལ་གསུམ་ལས། རྟོགས་པ་ཆོས་སྐུ་ལ།

མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་སྐུ་དང་པོ་ངོ་བོ་ཉིད་ཀྱི་སྐུ་བསྟན་ནས། སྐུ་གཉིས་པ་སྤྲོས་པ་མེད་པའི་ཡེ་ཤེས་ཀྱི་བདག་ཉིད་སྒྲིབ་གཉིས་ཀྱི་ཟག་པ་མེད་པའི་དྲན་པ་ཉེ་བར་གཞག་པ་་ལ་སོགས་པའི་ངོ་བོ་རྟོགས་པ་ཆོས་སྐུ་བསྟན་པ་ལ་རྒྱུ་མཚན་ཡོད་དེ། དབྱིངས་རང་བཞིན་གྱིས་དག་པ་ལ་གློ་བུར་གྱི་དྲི་མ་མཐའ་དག་གིས་དག་པ་ན་ཟག་མེད་ཀྱི་ཡེ་ཤེས་ཐམས་ཅད་མངོན་དུ་འགྱུར་བའི་ཕྱིར། ཚོག་དོན་འབྱེད་པ་ལ། ཡེ་ཤེས་རྒྱས་པར་བཤད། སྐུའི་གྲངས་ངེས་འདོད་ཚུལ་མི་འདྲ་བ་བསྟན། ཉོན་མོངས་མེད་པ་དང་སྨོན་གནས་ཤེས་པ་ཁྱད་པར་དུ་བསྟན་པ་དང་གསུམ། དང་པོ་ནི། རྫོགས་པའི་སངས་རྒྱས་ཀྱི་་་་་་དྲན་པ་ཉེར་གཞག་ནས་འཕགས་ལམ་ཡན་ལག་བརྒྱད་པའི་བར་གྱི་བྱང་ཆུབ་ཀྱི་ཕྱོགས་རྣམས་ཆོས་ཅན། རྟོགས་པ་ཆོས་སྐུ་ཡིན་ཏེ། གནས་མ་ལུས་པར་གྱུར་པའི་ཡེ་ཤེས་ཡིན་པའི་ཕྱིར། རྒྱས་པར་རྣམ་པའི་སྐབས་་་་་སུ་བཤད་ཟིན་ཏོ། །བྱམས་སོགས་ཚད་མེད་བཞི་ནི་ལྷ་ཚངས་པར་སྐྱེ་བའི་རྒྱུ་བྱེད་པས་ཚངས་པའི་གནས་ཞེས་བསྟན་ཏོ། །རྒྱས་པར་སྔ་མ་འཇུག་སྒྲུབ་ཏུ་བཤད་པ་བཞིན་ནོ། །རྫོགས་པའི་སངས་རྒྱས་ཀྱི་བྱམས་་་་་་་སོགས་ཚད་མེད་བཞི་ཆོས་ཅན། རྟོགས་པ་ཆོས་སྐུ་ཡིན་ཏེ། གནས་མ་ལུས་པར་གྱུར་པའི་ཡེ་ཤེས་ཡིན་པའི་ཕྱིར་འདི་བཞིན་དུ་ཕྱི་མ་ཀུན་ལ་ཡང་མཛོད། རྣམ་ཐར་བརྒྱད་དང་། སྙོམས་འཇུག་དགུ་ནི་རྣམ་པའི་་་་་་་

༄ཚོ། །སྐབས་སུ་བཤད་པ་བཞིན་ནོ། །བསམ་གཏན་གྱི་དངོས་གཞིའི་སེམས་ལ་བརྟེན་ནསཟད་པར་རྒྱས་པར་བྱེད་པར་གནས་པ་ཡང་དག་པར་འབྱོར་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་ང་་ཅས་་་ཟ་་་ནི་ཟད་པར་གྱི་སྐྱེ་མཆེད་ཀྱི་མཚན་ཉིད་ཡིན་པས་དེ་དབྱེ་གཞི། དབྱེ་ངོ་ཟད་པར་ས་དང་། ཆུ་དང་། མེ་དང་། རླུང་དང་། སྔོན་པོ་དང་། སེར་པོ་དང་། དམར་པོ་དང་། དཀར་པོ་དང་། ནམ་མཁའ་་་་་་དང་སྤྱ།་ ཟད་པར་རྣམ་པར་ཤེས་པའི་སྐྱེ་མཆེད་དེ་ཟད་པར་སྐྱེ་མཆེད་རྣམ་པ་བཅུའོ། །འབྱེད་པའི་རྒྱུ་མཚན། ཟད་པར་སྦྱོང་བའི་ཡུལ་བཅུ་ཡོད་པས་སོ། །བཅུ་པོ་གང་ཞེ་ན། ལས་དང་པོ་པའི་སེམས་དཔས་ཡོངརྔ་་སུ་སྦྱོང་ངོ་། །གང་ལ་དམིགས་ནས་ན། །རིམ་པ་བཞིན་དུ་རྒྱ་མཚོའི་སྟེང་དུ་ཟམ་སྟེགས་བརྩིགས་པ་བཞིན་དུ། བློ་ཡུལ་དུ་སྤྲོས་པ་དང་། སྣོད་གཙང་མ་ཆུ་གཙང་མས་བཀང་བ་དང་། ཧོམ་།ཁུང་ཟླུམ་པོའི་ནང་དུ་ ་སྣམ་ཞིང་སྙིང་པོ་དང་བཅས་པའི་བུ་རམ་ཤིང་དུམ་བུར་གཏུབས་ནས་རྫ་སོ་གཏོང་བའི་ཚུལ་དུ་སྤུངས་ཏེ། ཧོམ་ཁུང་དེ་ལ་བུ་ག་བསྟོད་ནས་མེ་སྦར་བ་ན། འོག་ན་ཤིང་། སྟེང་ན་དུ་བ། བར་ན་མེ་རེ་བར་བ་མཐུག་པེ་་ཕུང་པོ་དང་། རང་ལུས་ལ་བུ་ག་ནས་བྱུང་བའི་རླུང་ཕོག་པའི་རེག་བྱ་དང་། ཚོན་སྔོན་པོ་དང་། །སེར་པོ་དང་། དམར་པོ་དང་། དཀར་པོས་དཀྱིལ་འཁོར་བྱས་ནས་ཁ་དོག་རིགས་མི་མཐུན་པས་མཐའ་ཡོངས་སུ་་

བསྐོར་བའི་དབུས་ཀྱི་སྔོན་པོ་དང་སེར་པོ་སོགས་ལ་དམིགས་པ་དང་། རྩིག་པའམ་སྣམ་བུ་ལ་སོགས་པས་གཡོགས་པའི་གནས་སུ་བུ་ག་གཏོད་པ་དང་། བུམ་པའི་ནང་དུ་མར་མེ་བཞག་པའི་འོད་རྩིག་ངོས་ལ་ཕོག་པའི་་་་་སྣང་བའི་དཀྱིལ་འཁེགར་ལ་དམིགས་ནས་སོ། །སེམས་བསམ་གཏན་གྱི་དངོས་གཞིའི་སེམས་ལ་བརྟེན་ནས་སོ། །ཚུལ་ས་ལ་སོགས་པར་བཏགས་པ་ཙམ་ལ་སེམས་བཞག་ནས། ས་ས་ཆུ་ཆུ་ཞེས་པ་ལ་སོགས་པ་དེ་དང་དེའི་མིང་གསལ་བའི་དབང་གིས་གོམས་པར་བྱས་ཏེའོ། །དགོས་པ་སྣང་བ་ལ་དབང་ཐོབ་པར་བྱ་བའི་ཕྱིར་དུའོ། །དེས་ན་བསམ་གཏན་གྱི་དངོས་གཞིའི་སེམས་ལ་བརྟེན་ནས་ས་དང་། ཆུ་དང་། མེ་དང་། རླུང་་་དང་་ཚོ། སྔོན་པོ་དང་། སེར་པོ་དང་། དམར་པོ་དང་། དཀར་པོ་དང་། ནམ་མཁའ་དང་། རྣམ་ཤེས་གསལ་བའི་རྣམ་པ་ཅན་གྱིས་རང་ཡུལ་གྱི་ཤེས་བྱ་ཐམས་ཅད་ལ་ཁྱབ་པར་བྱེད་པ་གནས་པ་ཡང་དག་པར་་་་་འབྱོར་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ནི། རིམ་པ་བཞིན་དུ་ཟད་པར་ས་དང་། ཆུ་དང་། མེ་དང་། རླུང་དང་། སྔོན་པོ་དང་། སེར་པོ་དང་། དམར་པོ་དང་། དཀར་པོ་དང་།ནམ་མཁའ་དང་། རྣམ་པར་ཤེས་པའི་སྐྱེ་མཆེད་ཀྱི་མཚན་ཉིད་ཡིན་ནོ། །བསམ་གཏན་གྱི་དངོས་གཞིའི་སེམས་ལ་བརྟེན་ནས་རང་ཡུལ་དུ་གྱུར་པའི་གཟུགས་རྣམས་ལ་བལྟ་ཞིང་ཟིལ་གྱིས་མནན་ནས་ཇི་ལྟར་འདོད་པ་་་་་་

༄༅། །བཞིན་དབང་སྒྱུར་བའི་ཞི་ལྷག་ཟུང་འཇུག་དེ་ཟིལ་གྱིས་གནོན་པའི་སྐྱེ་མཆེད་ཀྱི་ངོ་བོ་ཡིན་པས་དེ་དབྱེ་གཞི། དབྱེ་ངོ་རབ་ཏུ་ཕྱེ་བས་རྣམ་པ་བརྒྱད་དོ། །བརྒྱད་པོ་གང་ཞེ་ན། ལས་དང་པོ་པའི་སེམས་་་་་དཔའ་གཅིག་གིས། བསམ་གཏན་གྱི་དངོས་གཞིའི་སེམས་ལ་བརྟེན་ནས། ཕྱི་རོལ་སེམས་ཅན་གྱི་གཟུགས་རྣམས་ལ་ཆུང་ངུའི་རྣམ་པ་དག་ཏུ་བལྟ་ལ་ཕྱི་རོལ་སྣོད་ཀྱི་གཟུགས་རྣམས་ལ་ཆེན་པོའི་རྣམ་པ་དག་ཏུ་བལྟའོ། །གང་གི་སྒོ་ནས་ན། ཤེས་པ་ཞི་གནས་དང་ལྷག་མཐོང་གཉིས་ཀྱི་སྒོ་ནས་སོ། །ཇི་ལྟར་ན། ནང་རང་ལུས་ལ་གཟུགས་སུ་འདུ་ཤེས་པ་མ་དོར་བའི་ངང་ནས་ཟིལ་གྱིས་མནན་ནས་སོ། །དགོས་པ་ཇི་ལྟར་འདོད་པ་་་་་་་བཞིན་དབང་བསྒྱུར་བའི་ཕྱིར་དུའོ། །དེས་ན་བསམ་གཏན་གྱི་དངོས་གཞིའི་སེམས་ལ་བརྟེན་ནས་གཟུགས་སུ་སྣང་བ་མ་དོར་བའི་ངང་ནས་རང་ཡུལ་དུ་གྱུར་པའི་སེམས་ཅན་གྱི་གཟུགས་རྣམས་ལ་ཆུང་ངུའི་རྣམ་པར་བལྟ་བ་་དང་་།་ སྣོད་ཀྱི་གཟུགས་རྣམས་ལ་ཆེན་པོའི་རྣམ་པར་བལྟ་ཞིང་ཟིལ་གྱིས་མནན་ནས་ཇི་ལྟར་འདོད་པ་བཞིན་དབང་སྒྱུར་བའི་ཞི་ལྷག་ཟུང་འཇུག་དེ། གཟུགས་ཅན་གཟུགས་ཆུང་ངུ་དང་། གཟུགས་ཅན་གཟུགས་ཆེན་་་པོ་ལ་བལྟ་བའི་ཟིལ་གྱིས་མནོན་པའི་སྐྱེ་མཆེད་ཡིན་ནོ། །ཡང་གཞན་རྣམས་སྔར་བཞིན་ལ། ནང་རང་ལུས་ལ་གཟུགས་མེད་པ་མིང་དུ་འདུ་ཤེས་པ་མ་དོར་བའི་ངང་ནས་ཟིལ་གྱིས་མནན་ནས་སོ། །དེས་ན་བསམ་་་་་་་

གཏན་གྱི་དངོས་གཞིའི་སེམས་ལ་བརྟེན་ནས་མིང་དུ་སྣང་བ་མ་དོར་བའི་ངང་ནས། རང་ཡུལ་དུ་གྱུར་པའི་སེམས་ཅན་གྱི་མན་སྔར་བཞིན་ནོ། །གཟུགས་མེད་གཟུགས་ཆུང་ངུ་དང་། གཟུགས་མེད་གཟུགས་ཆེན་པོ་ལ་་་བལྟ་བའི་ཟིལ་གྱིས་མནོན་པའི་སྐྱེ་མཆེད་ཡིན་ནོ། །ཡང་གཞན་རྣམས་སྔར་བཞིན་ལ། གང་ལ་ན། ལྷན་སྐྱེས་དང་། སྦྱར་བ་ལས་བྱུང་བའི་སྔོན་པོ་མདངས་གསལ་བ་དང་། སེར་པོ་དང་། དམར་པོ་དང་།དཀར་པོ་མདངས་གསལ་བ་རྣམས་ལ་བལྟའོ། །དེས་ན་བསམ་གཏན་གྱི་དངོས་གཞིའི་སེམས་ལ་བརྟེན་ནས། མིང་དུ་སྣང་བ་མ་དོར་བའི་ངང་ནས། རང་ཡུལ་དུ་གྱུར་པའི་སྔོན་པོ་རྣམས་ལ་བལྟ་ཞིང་ཟིལ་གྱིས་མནན་་ནས་།་ ཇི་ལྟར་འདོད་པ་བཞིན་དབང་སྒྱུར་བའི་ཞི་ལྷག་ཟུང་འཇུག་ནི། གཟུགས་མེད་སྔོན་པོ་ལ་བལྟ་བའི་ཟིལ་གྱིས་མནོན་པའི་སྐྱེ་མཆེད་ཡིན་ནོ། །དེ་བཞིན་དུ་གཞན་གསུམ་ལ་ཡང་རིགས་འགྲེའོ། །རྫོགས་པའི་་་སངས་རྒྱས་ཀྱི་སོ་སོར་རྟོག་པའི་ཡེ་ཤེས་ཆོས་ཅན། ཉོན་མོངས་པ་མེད་པའི་སངས་རྒྱས་ཀྱི་ཡེ་ཤེས་ཡིན་ཏེ། བསམ་གཏན་ལ་བརྟེན་ནས་ཕ་རོལ་གྱི་རྒྱུད་ཀྱི་ཉོན་མོངས་པའི་རྒྱུན་དྲུང་ནས་འབྱིན་པའི་ཏིང་ངེ་འཛིན་དང་་་་་་ཤེས་རབ་མཚུངས་ལྡན་དང་བཅས་པ་མཐར་ཐུག་པ་ཡིན་པའི་ཕྱིར། ཆོས་ཅན། སྨོན་ནས་མཁྱེན་པ་ཡིན་ཏེ། བསམ་གཏན་ལ་བརྟེན་ནས་མཚན་མ་ཐམས་ཅད་དང་བྲལ་ཞིང་། ཆགས་པ་བཅོམ་པ ཐེ་ཚོམ་་་་་་་

༄༅། །སེལ་བར་མཛད་པའི་སྨོན་ལམ་གྲུབ་པའི་སྒོ་ནས་འཁོར་བ་དང་རྣམ་པར་གྲོལ་བ་ཇི་སྲིད་པའི་གནས་སྐབས་སུ་འཇུག་པའི་ཡེ་ཤེས་ཡིན་པའི་ཕྱིར། མངོན་ཤེས་དྲུག་ནི་སྔར་སྐབས་དང་པོར་བཤད་ཟིན་ཏོ། །སོ་སོར་ཡང་དག་རིག་བཞི་ནི་སྐབས་བཞི་པར་བཤད་ཟིན་ཏོ། །རྫོགས་པའི་སངས་རྒྱས་ནི་ལུས་འདོར་ལེན་ལ་མངའ་བརྙེས་པས་རྟེན་ཡོངས་སུ་དག་པ་དང་། སྤྲུལ་སྒྱུར་ལ་མངའ་བརྙེས་པ་དང་། ཏིང་ངེ་འཛིན་ལ་་་་་་་མངའ་བརྙེས་པ་དང་། ཡེ་ཤེས་ལ་མངའ་བརྙེས་པས་དམིགསཔ་དང་ཐུགས་དང་ཡེ་ཤེས་ཡོངས་སུ་དག་པ་སྟེ་དག་པ་བཞི་དང་། རྫོགས་པའི་སངས་རྒྱས་ནི་ཆེའི་འདུ་བྱེད་བྱིན་གྱིས་བརླབས་ནས་ཇི་ལྟར་བཞེད་པ་བཞིན་་གནས་པས་ཚེ་ལ་དབང་ཐོབ་པ་དང་། ཇི་ལྟར་བཞེད་པ་བཞིན་ཏིང་ངེ་འཛིན་ལ་སྙོམས་པར་འཇུག་པས་སེམས་ལ་དབང་ཐོབ་པ་དང་། ནམ་མཁའ་མཛོད་ལ་མངའ་བརྙེས་པས་ཡོ་བྱད་ལ་དབང་ཐོབ་པ་དང་། ་ ཁམས་་་དང་ས་དང་སྐྱེ་གནས་ལ་སོགས་པ་རྣམས་ཉམས་སུ་མྱོང་བར་འགྱུར་བའི་ལས་གཞན་དུ་སྒྱུར་ནུས་པས་ལས་ལ་དབང་ཐོབ་པ་དང་། ཇི་ལྟར་བཞེད་པ་བཞིན་དུ་སྐྱེ་བ་ཀུན་ཏུ་སྟོན་ནུས་པས་སྐྱེ་བ་ལ་དབང་ཐོབ་པ་དང་། ཇི་་ལྟར་བཞེད་པ་བཞིན་དུ་ས་ལ་སོགས་པ་རྣམས་གསེར་ལ་སོགས་པར་སྒྱུར་ནུས་པས་མོས་པ་ལ་དབང་ཐོབ་པ་དང་། རང་གཞན་གྱི་དོན་རྒྱ་ཆེན་པོ་འགྲུབ་པའི་སྨོན་ལམ་རྒྱ་ཆེན་པོ་ཇི་ལྟར་བཞེད་པ་བཞིན་འགྲུབ་པས་སྨོན་་་་་་་

ལམ་ལ་དབང་ཐོབ་པ་དང་། མངོན་པར་ཤེས་པ་ལྔས་བསྡུས་པའི་རྫུ་འཕྲུལ་དུ་མ་ཇི་ལྟར་བཞེད་པ་བཞིན་སྟོན་ནུས་པས་རྫུ་འཕྲུལ་ལ་དབང་ཐོབ་པ་དང་། ཇི་ལྟར་བཞེད་པ་བཞིན་རྣམ་པར་མི་རྟོག་པའི་ཡེ་ཤེས་མངོན་དུ་་བྱེད་ནུས་པས་ཡེ་ཤེས་ལ་དབང་ཐོབ་པ་དང་། ཇི་ལྟར་བཞེད་པ་བཞིན་ཆོས་ཀྱི་འཁོར་ལོ་རིམ་པ་གསུམ་སྐོར་ནུས་བས་ཆོས་ལ་དབང་ཐོབ་པ་སྟེ་དབང་བཅུ་དང་། སྟོབས་བཅུ་དང་མི་འཇིགས་པ་བཞི་ནི་རྣམ་པའི་སྐབས་་་་སུ་བཤད་པ་བཞིན་ནོ། །དེ་བཞིན་གཤེགས་པའི་མཆོག་གི་སྤྲུལ་པའི་སྐུ་ནི་སྐུ་དང་གསུང་དང་ཐུགས་ཀྱི་སྤྱོད་པ་ཕྱིན་ཅི་ལོག་བག་ཆགས་དང་བཅས་པ་ཡོ་ངས་སུ་དག་པས་དེ་བཞིན་གཤེགས་པའི་མཆོག་གི་སྤྲུལ་པའི་སྐུ་འདི་་ལ་ཕྱིན་ཅི་ལོག་གིས་ཀུན་ནས་བསླང་བའི་སྐུ་དང་གསུང་དང་ཐུགས་ཀྱི་ཀུན་ཏུ་སྤྱོད་པ་མུ་སྟེགས་སོགས་གཞན་གྱིས་ཤེས་ཀྱིས་དོགས་པའི་འཇིགས་པས་གསང་བར་བྱའོ་སྙམ་པའི་དགོངས་པ་མི་མངའོ་ཞེས་བྱ་བ་སྐུ་གསུང་་་་་་་ཐུགས་ལ་བསྲུང་བ་མེད་པ་གསུམ་དང་། དེ་བཞིན་གཤེགས་པའི་མཆོག་གི་སྤྲུལ་པའི་སྐུ་ནི་ཆོས་སྟོན་པ་ན་གུས་པས་ཉན་པར་འདོད་པ་ལ་རྗེས་སུ་ཆགས་པས་དབེན་པ་ཁོ་ནར་བཏང་སྙོམས་སུ་དྲན་ཤེས་བཞིན་དང་ལྡན་་་་་་་པར་གནས་པ་དང་། གུས་པས་ཉན་པར་མི་འདོད་པར་མ་གུས་པར་ཉན་པ་ལ་ཁོང་ཁྲོ་བ་དང་། གཉིས་ཀ་སྟེ་རེས་འགའ་གུས་རེས་འགའ་མ་གུས་པས་ཉན་པ་ལ་ཆགས་སྡང་གཉིས་གས་དབེན་པ་ཁོ་ནར་བཏང་སྙོམས་སུ་་

༄ཚོ། །དྲན་ཤེས་བཞིན་དང་ལྡན་པར་གནས་པ་སྟེ་དྲན་པ་ཉེར་གཞག་རྣམ་པ་གསུམ་དང་། རྫོགས་པའི་སངས་རྒྱས་ཆོས་ཅན། གཞན་དོན་ལ་བསྙེལ་བ་མི་མངའ་བ་ཡིན་ཏེ། སེམས་ཅན་གྱི་དོན་མཛད་པ་ན་་་་་དུས་ལས་མི་འདའ་བར་ལྷུན་གྲུབ་རྒྱུན་མི་འཆད་དུ་མཛད་པའི་ཕྱིར། ཆོས་ཅན། སྒྲིབ་པའི་བག་ཆགས་ཡང་དག་པར་བཅོམ་པ་ཡིན་ཏེ། སྒྲིབ་གཉིས་བག་ལ་ཉལ་གྱི་ངོ་བོ་ས་བོན་དང་བཅས་པ་སྤངས་པས་སོ །རྫོགས་པའི་སངས་རྒྱས་ཀྱི་མཆོག་གི་སྤྲུལ་པའི་སྐུ་ཆོས་ཅན། སྐྱེ་བོ་ལ་ཐུགས་རྗེ་ཆེན་པོ་ཡིན་ཏེ། སྐྱེ་བོ་མཐའ་དག་ལ་རྟག་ཏུ་ཕན་པའི་བསམ་པས་གཟིགས་པས་སོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི་་་་་རྣམ་པའི་སྐབས་སུ་བཤད་པ་བཞིན་ནོ། །རྣམ་པ་ཐམས་ཅད་མཁྱེན་པ་ཉིད་ནི་སྔར་བཤད་ཟིན་ཏོ། །རྩ་བའི་དང་ཞེས་བྱ་བའི་སྒྲས་བསྡུས་པ་སྔར་རྣམ་མཁྱེན་གྱི་རྣམ་པར་བཤད་པའི་ལམ་ཤེས་པ་དང་གཞི་ཤེས་པའི་རྣམ་་་པ་མཐར་ཐུག་པ་དག་ཀྱང་ཆོས་སྐུ་ཡིན་ཏེ། གནས་མ་ལུས་པར་གྱུར་པའི་ཡེ་ཤེས་ཡིན་པའི་ཕྱིར། མདོར་ན། ཟག་པ་དང་བཅས་པའི་གནས་མ་ལུས་པར་གྱུར་པས་ཟག་མེད་དུ་གྱུར་པ་བྱང་ཆུབ་ཀྱི་ཕྱོགས་དང་མཐུན་་་་པ་ལ་སོགས་པ་ཕྱིན་ཅི་ལོག་གི་རྙེས་པ་མེད་པའི་ཡེ་ཤེས་ཀྱི་བདག་ཉིད་ཐམས་ཅད་ཀྱང་ཆོས་ཀྱི་སྐུར་མངོན་པར་བརྗོད་པ་ཡིན་ནོ་ཞེས་བྱ་བ་ནི་མཁན་པོ་རྣམ་པར་སྣང་མཛད་ལ་སོགས་པ་ཁ་ཅིག་གིས་བཞེད་པ་ཡིན་ནོ། །

གཉིས་པ་ལ། ངོ་བོ་ཉིད་ཀྱི་སྐུ་དང་ཆོས་སྐུ་གཅིག་ཏུ་འདོད་པ་དང་། དེ་མི་འཐད་པར་འདོད་པ་དང་། རྩ་བའི་དགོངས་པ་སྐུ་གསུམ་དུ་འདོད་པ་དང་། དེའི་སྐྱོན་སྤངས་ཏེ་རྩ་བའི་དགོངས་པ་སྐུ་བཞིར་འདོད་པའོ། །དང་པོ་ནི། ངོ་བོ་ཉིད་ཀྱི་སྐུ་དང་ཆོས་སྐུ་ཐ་དད་དུ་འདོད་པ་ལས་གཞན་འཕགས་པ་གྲོལ་སྡེ་ལ་སོགས་པ་དག་ནི། ཐུབ་པའི་ངོ་བོ་ཉིད་སྐུ་ནི། །ཞེས་བྱ་བ་ལ་སོགས་པ་སྒྲ་ཇི་བཞིན་དུ་སངས་རྒྱས་ཀྱི་ས་ན་འཇིག་རྟེན་་་་་་ལས་འདས་པའི་ཟག་མེད་ཀྱི་ཡེ་ཤེས་རྣམས་ཡོད་པ་ཁོ་ན་ཁས་བླངས་ནས་ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་པོ་དེ་དག་གི་རང་བཞིན་སྐྱེ་བ་མེད་པའི་ངོ་བོ་ཉིད་ནི་མ་བཅོས་པའི་སྐུ་ཡིན་པས་ངོ་བོ་ཉིད་ཀྱི་སྐུ་ཡིན་ནོ། །འོ་ན་གློ་བུར་གྱི་དྲི་མ་གང་དག་གིས་རྣམ་པར་དག་པའི་མཚན་ཉིད་ཆོས་ཀྱི་སྐུར་གྱུར་པ་ཟག་མེད་ཀྱི་ཡེ་ཤེས་དེ་དག་ཀྱང་གང་ཡིན་ཞེ་ན། བྱང་ཆུབ་ཕྱོགས་མཐུན་ལ་སོགས་པ་ཡེ་ཤེས་སྡེ་ཚན་ཉེར་གཅིག་པོ་རྣམས་ཡིན་ལ་་་་་་རྫོགས་པའི་སངས་རྒྱས་ཀྱི་ཡེ་ཤེས་དེ་རྣམས་ཀྱང་ཆོས་ཉིད་ཀྱི་སྐུ་ཡིན་ནོ། །འོ་ན་ཆོས་ཀྱི་སྐུ་ཞེས་བརྗོད་པ་དང་འགལ་ལོ་ཞེ་ན། མི་འགལ་ཏེ། རྫོགས་པའི་སངས་རྒྱས་ཀྱི་ཡེ་ཤེས་ཀྱི་ཆོས་ཉིད་དེ་ཆོས་ཉིད་ཀྱི་སྐུ་ཡིན་་་་པར་མ་ཟད། གློ་བུར་གྱི་དྲི་མས་རྣམ་པར་དག་པ་ཆོས་ཀྱི་སྐུར་གྱུར་པའི་ཟག་མེད་ཀྱི་ཡེ་ཤེས་དེ་ཉིད་ཀྱང་དྷརྨཱ་ཏ་ཀ་ཡ་ཞེས་བྱ་བ་ཆོས་ཉིད་ཀྱི་སྐུ་ཡིན་པས། སྡེབ་སྦྱོར་གྱི་དབང་གིས་དྷརྨཱ་ཀཱ་ཡ་ཞེས་བྱ་བ་ཆོས་ཀྱི་སྐུའོ་ཞེས་

༄་ཚོ — །ཏའི་ངོ་བོའི་རྐྱེན་མི་མངོན་པར་བྱས་ནས་བསྟན་ཏེ། གཞན་དུ་ན་ཟག་པ་མེད་པའི་ཆོས་རྣམས་ཀྱི་སྐུ་ནི། ཆོས་ཉིད་ཀྱི་སྐུ་མ་ཡིན་པར་ཆོས་ཨི་སྐུ་ཡིརྣེ་པའི་ཕྱིར ངོབོ་ཉིད་བཀག་པར་ཐལ་བ་དང་། —རྒྱུ་རྐྱེན་དུ་མས་བསྐྱེད་པའི་དོན་ཡིན་པའི་ཕྱིར་འདུས་བྱས་སུ་ཐལ་བའི་ཉེས་པ་ཡོད་དོ། །དེས་ན། ངོ་བོ་ཉིད་ཀྱི་སྐུ་དང་སྐབས་འདིའི་ཆོས་སྐུ་གཅིག་ཡིན་པས་སྐུ་ནི་གསུམ་ཁོ་ནར་གྲངས་ངེས་སོ་ཞེས་ཟེར་རོ། །གཉིས་་པ་ནི། དེ་མི་འཐད་པར་འདོད་པ་གཞན་དག་ན་རེ། ཐབས་ཤེས་ཟུང་འབྲེལ་དུ་སྦྱོར་བས་ན་རྣལ་འབྱོར་པས་དབྱད་མི་བཟོད་པའི་ཀུན་རྫོབ་ཏུ་བྱེད་ལས་དོན་ཁྱད་པར་ཅན་གཟུགས་སྐུའི་སྣང་བ་བསྐྱེད་པའི་སྒོ་ནས་ཐོག་་་་མར་ཆོས་སྟོན་ཏེ་ལམ་གྱི་རྟེན་ལ་འགོད་པ་དང་། བར་དུ་ལམ་ལ་འགོད་པ་ལ་སོགས་པའི་དོན་གྱི་བྱ་བ་མཛད་པ་སྤངས་པ་ཟག་པ་དང་བཅས་པ་གནས་མ་ལུས་པར་གྱུར་པས་ཟད་མེད་དུ་གྱུར་པ་ངོ་པོ་གཟུང་འཛིན་གཉིས་་་་་སུ་མེད་པའི་སེམསདང་སེམསལས་བྱུང་བའི་ཡེ་ཤེས་སངས་རྒྱས་ཀྱི་ས་ན་གདོན་མི་ཟ་བར་ཁས་ལེན་དགོས་པ་རྣམས་སྐུ་གསུམ་གྱིས་ཇི་ལྟར་བསྡུས་ཏེ་མ་བསྡུསཔས། སྐུ་གསུམ་དུ་གྲངས་ངེབཀཔ་མི་འཐད་དོ་ཞེས་ཟེར་རོ། །ངག་དོན། སངས་རྒྱས་སའི་སེམས་དང་སེམས་ལས་བྱུང་བའི་ཡེ་ཤེས་རྣམས་ཆོས་ཅན། སངས་རྒྱས་ཀྱི་སྐུ་མ་ཡིན་པར་ཐལ། ངོ་བོ་ཉིད་ཀྱི་སྐུ་ཡང་མ་ཡིན། ལོངས་སྤྱོད་རྫོགས་པའི་སྐུ་ཡང་མ་ཡིན། སྤྲུལ་པའི་སྐུ་

ཡང་མ་ཡིན་པའི་ཕྱིར། ངོ་བོ་ཉིད་ཀྱི་སྐུ་མ་ཡིན་པར་ཐལ། འདུས་བྱས་ཡིན་པའི་ཕྱིར། ལོངས་སྤྲུལ་མ་ཡིན་པར་ཐལ། སངས་རྒྱས་ཁོ་ནའི་མངོན་སུམ་གྱི་ཡུལ་ཡིན་པའི་ཕྱིར། གསུམ་པ་ནི། རྩ་བའི་དགོངས་་པ་སྐུ་གསུམ་དུ་འདོད་པ་ཁ་ཅིག་ན་རེ། ཤེས་བྱ་ཆོསཅན། སངས་རྒྱས་ཀྱི་སྐུ་ནི་ངོ་བོ་ཉིད་ཀྱི་སྐུ་དང་། ལོངས་སྤྱོད་རྫོགས་པ་དང་། སྤྲུལ་པའི་སྐུ་གསུམ་དུ་གྲངས་ངེས་ཏེ། ངོ་བོ་ཉིད་ལོངས་རྫོགས་བཅས་དང་། །ཞེས་སོགས་ཀྱི་ཚིག་ལེའུར་བྱས་པ་ལས་ངོ་བོ་ཉིད་ཅེས་བྱ་བའི་སྒྲའི་མཇུག་ཐོག་ཏུ་ཆོས་ཀྱི་སྐུ་ཞེས་བྱ་བའི་སྒྲ་མ་བྱུང་བས་སོ། །ཁྱབ་སྟེ། དོན་བདུན་ཅུའི་ལུས་ཀྱི་རིམ་པ་དང་ཡན་ལག་རྒྱས་བཤད་ཀྱི་རིམ་པ་མཐུན་པའི་་་་་ཕྱིར་།་ རྣམ་པ་བཞི་ནི།།སྐུ་གསུམ་ཕྲིན་ལས་དང་བཞིའི་སྒོ་ནས། བརྒྱན་པ་ཆོས་སྐུ་ཡང་དག་པར་བཤད། །ཅེས་པ་ཡིན་ཏེ། མངོན་རྟོགས་གཞན་བདུན་གྱི་སྐབས་བཞིན་ནོ། །ཞེས་ཟེར་རོ། །བཞི་པ་ནི།རྩ་བའི་དགོངས་པ་སྐུ་བཞིར་འདོད་པ་གཞན་དག་ན་རེ། ཆོས་སྐུ་དང་ཕྲིན་ལས་ལྷན་ཅིག་ཏུ་སྦར་བའི་དགོས་པ་ཉེ་བར་བསྟན་པའི་ཤུགས་ཀྱིས་ལུས་ཀྱི་ཚིག་ལེའུར་བྱས་པ་སྦྱར་བ་དེ་བའི་ངོར་ཡེ་ཤེས་ཁོ་ན་དང་མཛད་པ་་་་་་་སྦྱར་བའི་ཕྱིར་ཆོས་སྐུ་མཛད་པར་བཅས་པ་སྟེ་ཞེས་དེ་སྐད་དུ་གསུངས་པ་ཡིན་པས། ངོ་བོ་ཉིདེ་ཅེས་བྱ་བའི་སྒྲའི་མཇུག་ཐོག་ཏུ་ཆོས་སྐུ་ཞེས་པའི་སྒྲ་མ་བྱུང་བ་དེ་སྐུ་གསུམ་དུ་ངེས་པའི་སྒྲུབ་བྱེད་དུ་མི་རུང་ངོ་། །དགོས་—་་་་་—་

༄༅། །པའི་དབང་གིས་ལུས་དང་ཡན་ལག་རིམ་པ་མི་མཐུན་པ་ཡོད་དེ། ཡོངས་འཛིན་དང་རྟོག་པ་བཞིན་ནོ། །ཆོས་སྐུ་དང་ཕྲིན་ལས་ལྷན་ཅིག་སྦྱར་བའི་དགོས་པ་ནི། དེ་གཉིརྨེ་ལྷ་་་ཞེ་ཅིགསྦྱརབས་མཛད་པ་་་ཐམས་ཅད་ཆོས་སྐུའི་མཛད་པར་ཤེས་པའི་ཕྱིར། དེས་ན་འདིར་སྐུ་བཞིར་བཤད་པ་ལ་གནོད་བྱེད་མེད་པ་དེའི་ཕྱིར། ཕྱོགས་གཞན་གསང་སྔགས་ནས་སྐུ་བཞིར་གསུངས་པ་ཐམས་ཅད་ཀྱང་མི་འགལ་བར་འགྱུར་རོ་ཞེས་་ཟེར་རོ། །གསུམ་པ་ལ། ཉོན་མོངས་མེད་པའི་ཁྱད་པར་དང་། སྔོན་ནས་མཁྱེན་པའི་ཁྱད་པར་གཉིས། དང་པོ་ལ། མཚམས་སྦྱར་བ་ནི། ཉན་ཐོས་ཉོན་མོངས་མེད་པའི་ལྟ། །ཞེས་སོགས་ཀྱི་ཚིགས་བཅད་་གཅིག་ཆོས་ཅན། དོན་ཡོད་དེ། ཉོན་མོངས་པ་མེད་པའི་ཉན་རང་གི་ཏིང་ངེ་འཛིན་ལས་ཉོན་མོངས་པ་མེད་པའི་སངས་རྒྱས་ཀྱི་ཏིང་ངེ་འཛིན་ཁྱད་པར་དུ་འཕགས་པར་བསྟན་པའི་ཕྱིར་གསུངས་ང་འི་ཕྱིར། ཚིརྔན་དོན་་་་་འབྱེད་པ་ནི། ཉན་ཐོས་དང་རང་སངས་རྒྱས་དགྲ་བཅོམ་པ་ནི་བདག་མཐོང་བ་ལས་འགའ་ཞིག་གི་ཉོན་མོངས་པ་སྐྱེ་བར་གྱུར་ན་མི་རུང་ངོ་ཞེས་དགོངས་ནས། བདག་ལ་ལྟ་བའི་མིའི་ཉོན་མོངས་པ་སྐྱེ་ངྷྲུ་ཡོངས་སུ་སྤོང་བ་ཡིན་ནོ། །དེ་བཞིན་གཤེགས་པའི་མཆོག་གི་སྤྲུལ་པའི་སྐུ་ནི་གྲོང་དང་གྲོང་ཁྱེར་ལ་སོགས་པར་བྱོན་ནས་སྐྱེ་བོ་མཐའ་དག་གི་ཉོན་མོངས་པའི་རྒྱུན་དྲུང་ནས་འབྱིན་པར་མཛད་དོ། །དུས་ནི་དུས་ལ་བབ་པ་ནའོ། །དེས་་་་

ན༠། ཉེན་མོངས་པ་མེད་པའི་ཉན་རང་དགྲ་བཅོམ་པའི་ཏིང་ངེ་འཛིན་ཆོས་ཅན། ཉོན་མོངས་པ་མེད་པའི་སངས་རྒྱས་ཀྱི་ཏིང་ངེ་འཛིན་ལས་དམན་ཏེ། དམིགས་རྐྱེན་མི་བྱེད་པའི་སྒོ་ནས་ཕ་རོལ་པོའི་ཉོན་མོངས་པ་སྐྱེ་བ་སྤོང་བ་ཡིན་གྱི། ཕ་རོལ་པོའི་རྒྱུད་ལ་དམིགས་ནས་ཉོན་མོངས་པའི་རྒྱུན་དྲུང་ནས་འབྱིན་མི་ནུས་པའི་ཕྱིར། ཉོན་མོངས་པ་མེད་པའི་རྒྱལ་བ་དེ་བཞིན་གཤེགས་པའི་ཏིང་ངེ་འཛིན་ཆོས་ཅན། ཉོན་མོངས་པ་མེད་པའི་་་་་ཉན་རང་གི་ཏིང་ངེ་འཛིན་ལས་ཁྱད་པར་དུ་འཕགས་ཏེ། ཕ་རོལ་པོའི་རྒྱུད་ལ་དམིགས་ནས་ཉོན་མོངས་པའི་རྒྱུན་དྲུང་ནས་འབྱིན་ནུས་པའི་ཕྱིར། གཉིས་པ་ལ། མཚམས་སྦྱར་བ་ནི། སངས་རྒྱས་སྨོན་ནས་མཁྱེན་པ་ནི་།་ །ཞེས་སོགས་ཀྱི་ཚིགས་བཅད་གཅིག་ཆོས་ཅན། དོན་ཡོད་དེ། ཉན་རང་གི་སྨོན་ནས་ཤེས་པ་བས་དེ་བཞིན་གཤེགས་པའི་སྨོན་ནས་མཁྱེན་པ་ཁྱད་པར་དུ་འཕགས་པར་བསྟན་པའི་ཕྱིར་དུ་གསུངས་པའི་ཕྱིར།ཚིག་དོན་འབྱེད་པ་ནི། དེ་བཞིན་གཤེགས་པའི་སྨོན་ནས་མཁྱེན་པ་ཆོས་ཅན། ཁྱད་པར་དུ་འཕགས་པར་ལྷུན་གྱིས་གྲུབ་པ་ཡིན་ཏེ། འབད་རྩོལ་མཚན་མ་མེད་པར་རང་གི་ངང་གིས་འཇུག་པས་སོ། །ཆོས་ཅན།གཟུགསསོགསལ་ཆགས་པ་དང་བྲལ་བ་ཡིན་ཏེ། དངོསཔོ་ལ་མངོན་པར་ཞེན་པ་སྤངསཔས་སོ། །ཆོས་ཅན། ཤེས་བྱ་ཐམསཅད་ལ་ཐོགསཔ་མེད་དེ། སྒྲིབ་གཉིས་བག་ཆགས་དང་བཅས་ཏེ་སྤངས་པསསོ། །

༄༅། །ཆོས་ཅན། གཞན་དོན་ལ་རྟག་ཏུ་གནས་པ་ཡེན་ཏེ། གཞན་དོན་དུ་གདུལ་བྱའི་འཁོར་བ་ཇི་སྲིད་བར་གནས་པའི་ཕྱིར། ཆོས་ཅན། མཁའ་མཉམ་གདུལ་བྱས་དོན་མི་འདྲ་བ་དུ་མ་འདྲི་ན་ལན་ཅིག་་་་་་ཅར་འདེབས་ནུས་པ་ཡིན་ཏེ། སོ་སོ་ཡང་དག་རིག་པ་བཞི་ཇི་ལྟར་བཞེད་པ་བཞིན་བརྙེས་པས་སོ། །ཉན་རང་དགྲ་བཅོམ་པའི་སྨོན་ནས་ཤེས་པ་ནི་འབད་རྩོལ་གྱི་མཚན་མ་མེད་པར་རང་གི་ངང་གིས་འཇུག་པ་ལས་ཟློག་་པ་འབད་རྩོལ་གྱི་མཚན་མ་དང་བཅས་པས་ལྷུན་གྱིས་གྲུབ་པ་དེ་ལྟ་མ་ཡིན་ནོ། །དེས་གཞན་ཡང་རིགས་འགྲེའོ། །བརྒལ་ལན་ལ། མཛད་པ་ལ་རྩོད་པ་སྤང་བ་དང་། ཆོས་སྐུ་ཁྱབ་པ་དང་རྟག་པ་ལ་རྩོད་པ་སྤང་བ་་་་གཉིས་།་ དང་པོ་ལ་རྩོད་པ་ནི། བཅོམ་ལྡན་འདས་ཤཱཀྱ་ཐུབ་པ་ཆོས་ཅན། རྟག་ཏུ་སེམས་ཅན་སྨིན་པའི་དོན་མཛད་པར་ཐལ། རྟག་ཏུ་ཐུགས་རྗེ་ཆེན་པོའི་ངོ་བོ་ཉིད་ཀྱི་ཆོས་སྐུ་ལ་བཞུགས་པའི་ཕྱིར་ཞེ་ན། ལན་་་་ནི་།་ དེའི་ལན་གདབ་པའི་ཕྱིར་བར་སྐབས་ཀྱི་ཚིགས་བཅད་གཉིས་གསུངས་པ་འཆད་དོ། །ཚིག་དོན་འབྱེད་པ་ལ། སྐལ་ལྡན་གྱི་དོན་མཛད་པར་བསྟན། གནས་སྐབས་སྐལ་བ་མེད་པའི་དོན་རེ་ཞིག་མི་མཛད་པར་་བསྟན་པའོ། །དང་པོ་ནི། སྐལ་ལྡན་གྱི་སེམས་ཅན་སྨིན་པའི་དོན་རྟག་ཏུ་མཛད་པར་ཐལ་ཟེར་ན་འདོད་དེ། བཅོམ་ལྡན་འདས་ཤྭཀྱ་ཐུབ་པས་སྐལ་ལྡན་གྱི་སེམས་ཅན་དེའི་དོན་བྱ་བའི་ཕྱིར་གང་ལ་གང་འདུལ་གྱི་སྐུར་

སྟོན་པར་གྱུར་ཅིག་ཅེས་པའི་སྔོན་གྱི་སྨོན་ལམ་གྲུབ་པས། བཅོམ་ལྡན་འདས་ཤཱཀྱ་ཐུབ་པའི་ལོངས་སྐུའི་གདུལ་བྱ་སེམས་ཅན་གང་ལ་ལོངས་སྐུ་དེ་དང་། སྤྲུལ་སྐུའི་གདུལ་བྱ་གང་ལ་སྤྲུལ་སྐུ་དེར་སྣང་བ་དང་འཚམས་་་་་་་པར་སྐལ་ལྡན་གྱི་སེམས་ཅན་སྨིན་པའི་དོན་གྱི་བྱ་བ་མཛད་དོ། །གང་གི་དུས་སུ་ན། བྱ་བ་ཆོས་བསྟན་པ་དང་ལམ་ལ་འགོད་པ་ལ་སོགས་པ་མཛད་ནས་ཕན་པ་ཡུན་དུ་འཕྲོད་པར་གྱུར་པ་དེའི་ཚེའོ། །རྒྱུ་གང་ལ་བརྟེན་་ནས་ན། གདུལ་བྱས་སངས་རྒྱས་ཀྱི་སྐུ་མཐོང་བ་དང་དེ་ལས་དམ་པའི་ཆོས་ཉན་པ་ལ་དམིགས་པའི་རྒྱུ་སྔོན་བསྐྱེད་པའི་དགེ་བའི་རྩ་བའི་ས་བོན་ཡོངས་འཛིན་དགེ་བའི་བཤེས་གཉེན་དང་། གྲོགས་དམ་པ་དང་ཕྲད་པས་་ཡོངས་སུ་བརྟས་པར་གྱུར་ནས་སོ། །ངག་དོན། བཅོམ་ལྡན་འདས་ཤཱཀྱ་ཐུབ་པ་ཆོས་ཅན། གདུལ་བྱ་གང་ལ་གང་འདུལ་གྱི་སྐུར་བསྟན་ནས་སྐལ་ལྡན་གྱི་སེམས་ཅན་སྨིན་པའི་དོན་མཛད་དེ། སྐལ་ལྡན་གྱི་སེམས་་་་ཅན་དེའི་དོན་བྱ་བའི་ཕྱིར། གང་ལ་གང་འདུལ་གྱི་སྐུར་སྟོན་པར་གྱུར་ཅིག་ཅེས་པའི་སྔོན་གྱི་སྨོན་ལམ་གྲུབ་པས་སོ། །ཆོས་ཅན། གདུལ་བྱས་སངས་རྒྱས་ཀྱི་སྐུ་མཐོང་བ་དང་། དེ་ལ་དམ་པའི་ཆོས་ཉན་པའི་རྒྱུ་་་་་་་དགེ་བའི་རྩ་བ་བརྟས་པར་གྱུར་ནས་བྱ་བ་མཛད་པ་འཕྲོད་པར་གྱུར་པའི་ཚེ་སྐལ་ལྡན་གྱི་སེམས་ཅན་ལ་སྐུའི་སྣང་བ་བསྐྱེད་དེ་ཆོས་བསྟན་ནས་སྨིན་པར་མཛད་པ་ཡིན་ཏེ། དེའི་ཚེ་དེ་ལྟར་མཛད་པ་དེ་རྟེན་འབྲེལ་གྱི་ཆོས་་་་་་་

༄ཚོ། །ཉིད་ཡིན་པའི་ཕྱིར། གཉིས་པ་ནི། གནས་སྐབས་སྐལ་བ་དང་མི་ལྡན་པའི་སེམས་ཅན་སྨིན་པའི་དོན་རྟག་ཏུ་མཛད་པར་ཐལ་ཟར་ན། མ་ཁྱབ་སྟེ། བཅོམ་ལྡན་འདས་ཤཱཀྱེ་་ཐུབ་པ་༔་དུས་པོ་ ་་དུ་ཡིད་བཞིན་གྱི་ནོར་བུ་ལྟར་གཞན་དོན་མཛད་པའི་ནུས་པས་ཉེ་བར་གནས་ཀྱང་། སེམས་ཅན་རང་གིས་ཆོས་སྤང་གི་ལས་བསགས་པའི་ཉེས་པས་སྐྱེད་པ་ལ་ཕྲིན་ལས་དངོས་སུ་འཇུག་པའི་རྒྱུ་མ་ཚང་བས་ཕྲིན་ལས་་་་་་་ཞུགས་པའི་འབྲས་བུ་སྨིན་གྲོལ་མཛད་པར་མི་སྣང་ངོ་སྙམ་དུ་བྱམས་པས་དགོངས་པ་ཡིན་ནོ། །དེ་ཇི་ལྟ་བུ་ཞིག་སྙམ་པ་ལ་བར་སྐབས་ཀྱི་ཚིགས་སུ་བཅད་པ་གཅིག་གིས་འཇིག་རྟེན་ལ་གྲགས་པའི་དཔེས་སྟོན་པ་ནི།ཤེས་བྱ་ཆོས་ཅན། གདུལ་བྱའི་ཡིད་ལ་རེ་བ་མཐའ་དག་ཡོངས་སུ་རྫོགས་པར་མཛད་པ་ལ་མཁས་པའི་སངས་རྒྱས་རྣམས་ནི་བྱུང་ཡང་། དམ་པའི་ཆོས་ཉན་པ་ལ་སོགས་པའི་སྐལ་བ་མེད་པས། ཐོག་མར་དམ་པའི་་་་་་ཆོས་ཉན་པ་དང་། བར་དུ་ལམ་ཉམས་སུ་ལེན་པ་དང་། མཐར་འབྲས་བུ་མངོན་དུ་བྱེད་པའི་བཟང་པོ་ཐོབ་པ་མ་ཡིན་ཏེ། རྒྱུ་མ་ཚང་བ་ལ་འབྲས་བུ་མི་འབྱུང་བའི་ཕྱིར། དཔེར་ན་ལྷའི་རྒྱལ་པོས་ཆར་ཕབ་ཏུ་ཟིན་་་་་་་ཀྱང་ཏིལ་ལ་སོགས་པའི་ས་བོན་རུལ་བ་དང་མེས་ཚིག་པ་ལ་སོགས་པས་ས་བོན་དུ་མི་རུང་བ་ལ་མྱུ་གུ་མི་འཁྲུངས་པ་དེ་བཞིན་ནོ། །གཉིས་པ་ལ། རྩོད་པ་ནི། ཡེ་ཤེས་ཀྱི་བདག་ཉིད་ཀྱི་ཆོས་ཀྱི་སྐུ་ཆོས་ཅན། ཁྱབ་་་

པ་མ་ཡིན་པར་ཐལ། རྣལ་འབྱོར་པ་སོ་སོར་ངེས་པའི་རྒྱུད་ཁོ་ན་ལ་ཡོད་པའི་ཕྱིར། རྟག་པ་མ་ཡིན་པར་ཐལ། སྐད་ཅིག་རེ་རེ་ལ་འབྱུང་བའི་ཕྱིར་ཞེ་ན། བར་སྐབས་ཀྱི་ཚིགས་སུ་བཅད་དེ་ལན་གསུངས་པ་ནི།ཐུགས་རྗེ་ཆེན་པོ་དང་སྨོན་ནས་མཁྱེན་པ་ལ་སོགས་པའི་སྐབས་སུ་ཇི་སྐད་བཤད་པའི་ཚུལ་དེ་ལྟར་བཅོམ་ལྡན་འདས་ཀྱི་སྐུ་ནི་ཡུལ་དུས་ཐམས་ཅད་དུ་སྣང་བའི་སྒོ་ནས་བྱ་བ་མཛད་པ་རྒྱ་ཆེ་བ་མཁའ་མཉམ་སེམས་ཅན་ལ་་་་་་་འཇུག་པའི་ཕྱིར། སངས་རྒྱས་ཀྱིས་ཁྱབ་པ་ཞེས་བརྗོད་པ་ཡིན་པས། སངས་རྒྱས་ཀྱི་ཕྲིན་ལས་ཀྱིས་ཁྱབ་པ་མ་ཡིན་པར་ཐལ་ཟེར་ན་མ་ཁྱབ་ལ། སངས་རྒྱས་ཀྱིས་དངོས་སུ་ཁྱབ་པ་མ་ཡིན་པ་ཐལ་ཟེར་ན་འདོད་དོ། །བཅོམ་ལྡན་འདས་ཀྱི་སྐུ་ནི་རྒྱུན་ཆགས་སུ་འཁོར་བ་ཇི་སྲིད་པར་བཞུགས་ཀྱང་ཟད་པ་མི་མངའ་བའི་ཕྱིར། སངས་རྒྱས་ནི་རྟག་པ་ཞེས་བརྗོད་པ་ཡིན་པས་རྒྱུན་མེད་ཀྱི་རྟག་པ་མ་ཡིན་པར་ཐལ་ཟེར་ན་འདོད་དོ། །རྒྱུན་གྱི་་རྟག་པ་མ་ཡིན་པར་ཐལ་ཟེར་ན་མ་ཁྱབ་བོ། །ངག་དོན། རྫོགས་པའི་སངས་རྒྱས་ཆོས་ཅན། ཁྱབ་པ་ཞེས་བརྗོད་དུ་རུང་སྟེ། ཁྱོད་ཀྱི་མཛད་པ་སེམས་ཅན་ཐམས་ཅད་ལ་འཇུག་པའི་ཕྱིར། ཆོས་ཅན། རྟག་པ་་་ཞེས་བརྗོད་དུ་རུང་སྟེ། གདུལ་བྱའི་འཁོར་བ་ཇི་སྲིད་པར་གཞན་དོན་ལ་བཞུགས་ཀྱང་ཟད་པ་མི་མངའ་བའི་ཕྱིར། གཉིས་པ་ལོངས་སྤྱོད་རྫོགས་པའི་སྐུ་ལ་གསུམ་ལས། མཚམས་སྦྱར་བ་ནི། ཤེས་བྱ་ཆོས་ཅན།

༄༅། །གོང་དུ་བསྟན་པ་དེ་ལྟར་སྐུ་གཉིས་པ་ཆོས་སྐུ་བསྟན་ནས་དེའི་རྗེས་སུ་མཚན་དཔེ་བཟང་པོས་བརྒྱན་པའི་གཟུགས་སྐུའི་ངོ་བོ་ལོངས་སྤྱོད་རྫོགས་པའི་སྐུ་བསྟན་པ་ལ་རྒྱུ་མཚན་ཡོད་དེ། རྟོགས་པ་ཆོས་སྐུའི་་་་་་་བདག་རྐྱེན་ལ་བརྟེན་ནས་ལོངས་སྤྱོད་རྫོགས་པའི་སྐུ་འབྱུང་བའི་ཕྱིར། གཉིས་པ་ལ་ངོ་བོ་མདོར་བསྟན་པ་ནི། མཚན་དཔེ་གསལ་ལ་རྫོགས་པས་བརྒྱན་ཅིང་གནས་འོག་མིན་ཁོ་ནར་བཞུགས་པའི་གཟུགས་སྐུ་འདི་ཆོས་་་་ཅན་།་ སངས་རྒྱས་ཀྱི་ལོངས་སྤྱོད་རྫོགས་པའི་སྐུ་ཡིན་པར་མཆོག་གི་སྤྲུལ་པའི་སྐུས་བཞེད་དེ། དེ་ཡིན་པར་མདོ་ལས་དོན་མཐུན་དུ་གསུངས་པའི་ཕྱིར། ཆོས་ཅན། སངས་རྒྱས་ཀྱི་ལོངས་སྤྱོད་རྫོགས་པའི་སྐུ་ཡིན་་་་་ཏེ་།་ འཁོར་ས་བཅུ་པའི་བྱང་སེམས་རྣམས་དང་ཐབས་གཅིག་ཏུ་ཐེག་པ་ཆེན་པོའི་ཆོས་ཁོ་ན་ལ་རྫོགས་པར་ལོངས་སྤྱོད་པའི་གཟུགས་སྐུ་ཡིན་པའི་ཕྱིར། ལོངས་སྤྱོད་ཀྱི་དགའ་བ་དང་བདེ་བ་དང་རབ་ཏུ་དགའ་བའི་བདེ་སྐེ་བ་ནི། ཡིད་བདེ་བ་ཆུང་ངུ་དང་འབྲིང་དང་ཆེན་པོ་ཡིན་ནོ། །ཁ་ན་མ་ཐོ་བ་མེད་པ་ནི་ཉེས་པ་མེད་པའོ། །ལོངས་སྤྱོད་རྫོགས་པའི་སྐུ་ནི་གནས་ངེས་པ་གཟུགས་ཁམས་ཀྱི་འོག་མིན་གྱི་སྟེང་ན་ལྷའི་བུ་དབང་ཕྱུག་ཆེན་་་་་་་པོའི་གནས་ཡོད་པ་དེ་ཁོ་ནར་བཞུགས་པ། སྐུ་ངེས་པ་མཚན་དཔེ་གསལ་ལ་རྫོགས་པས་་བརྒྱན་པའི་སྐུ་ཁོ་ནར་སྟོན་པ། འཁོར་ངེས་པ་ས་བཅུའི་བྱང་སེམས་ཁོ་ནས་བསྐོར་བ། ཆོས་ངེས་པ་ཐེག་པ་ཆེན་པོའི་ཆོས་ཁོ་ན་

སྟོན་པ། དུས་ངེསཔ་རྟག་ཏུ་རྒྱུན་མི་འཆད་པའོ། །གསུམ་པ་ཡོན་ཏན་རྒྱས་པར་བཤད་པ་ལ། མཚན་དང་དཔེ་བྱད་གཉིས། དང་པོ་ལ། མཚན་དངོས་དང་། རྒྱུ་གྲུབ་པས་མཚན་གྲུབ་པ་དང་། མཚན་གྱི་་་་་རྒྱུ་དང་གསུམ། དང་པོ་ལ། མཚམས་སྦྱར་བ་ནི། ཕྱག་ཞབས་འཁོར་ལོའི་མཚན་དང་རུས་སྦལ་ཞབས། །ཞེས་སོགས་ཀྱི་ཚིགས་བཅད་ལྔ་ཆོས་ཅན། དོན་ཡོད་དེ། ཁྱོད་ལ་བརྟེན་ནས་མཚན་སུམ་ཅུ་རྩ་་་་་་་གཉིས་པོ་དེ་དག་གང་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། བཅོམ་ལྡན་འདས་ཤཱཀྱ་ཐུབ་པས་སྔོན་སློབ་པ་ལམ་གྱི་གནས་སྐབས་ན་བླ་མ་རྣམས་སྐྱེལ་བ་དང་བསུ་བ་ཚུལ་ཁྲིམས་ཀྱི་ཕར་ཕྱིན་་་་་་གྱིས་བསྡུས་པ་བྱས་པས། ད་ལྟར་ཐུབ་པའི་ལོངས་སྤྱོད་རྫོགས་པའི་སྐུ་འདིའི་ཕྱག་གི་མཐིལ་གཉིས་ན་ཉོན་མོངས་པ་གཅོད་པར་བྱེད་པ་མཚོན་ཆའི་འཁོར་ལོ་དང་། སྔོན་སློབ་པ་ལམ་གྱི་གནས་སྐབས་ན་བླ་མ་རྣམས་ལ་ཚུཆོས་ཉན་པ་དང་མེ་ཏོག་དང་གཙུག་ལག་ཁང་འབུལ་བ་སོགས་སྦྱིན་པའི་ཕར་ཕྱིན་གྱིས་བསྡུས་པ་བྱས་པས། ད་ལྟར་ཐུབ་པའི་ལོངས་སྤྱོད་རྫོགས་པའི་སྐུ་འདིའི་ཞབས་ཀྱི་མཐིལ་གཉིས་ན་འགྲོ་བ་འདྲེན་པའི་འཁོར་ལོ་་་་་་་རྩིབས་སྟོང་དང་ལྡན་པ་ལྟེ་བ་མུ་ཁྱུད་དང་བཅས་པ་ཡོངས་སུ་རྫོགས་པའི་མཚན་བ་སོ་ལ་གཟུགས་སུ་བརྐོས་པ་དང་འདྲ་བ་མངའོ། །མགོ་མཇུག་བར་གསུམ་དུ་སྦྱོར་ལུགས་འདི་བཞིན་འོག་མ་ཀུན་ལའང་མཛོད། སྡོམ་་་་་

༄༅། །པ་ཡང་དག་པར་བླངས་པ་བརྟན་པོར་བསྲུངས་པས་རུས་སྦལ་ཀྱི་ལྟོ་བ་བཞིན་དུ་ཞབས་ཀྱི་མཐིལ་གཉིས་མཉམ་པར་ས་ལ་འཇོག་པས་ཤིན་ཏུ་གནས་པ་དང་། སྦྱིན་པ་དང་སྙན་པར་སྨྲ་བ་དང་དོན་མཐུན་པ་་་་དང་དོན་སྤྱོད་པ་སྟེ་བསྡུ་བའི་དངོས་པོ་བཞི་བསྟེན་པས་ཕྱག་དང་ཞབས་ཀྱི་སོར་མོ་བྱ་ངང་པའི་རྒྱལ་པོའི་སོར་མོ་ལྟར་རིན་པོ་ཆེའི་དྲྭ་བས་འབྲེལ་ཞིང་། སོར་གདུབ་ལ་སོགས་པ་གཞུག་ཏུ་རུང་བ་དང་། བཟའ་བ་དང་་་་་་་བཅའ་བ་དང་བཏུང་བ་ལ་སོགས་པ་གྱ་ནོམ་པ་བྱིན་པས་ཕྱག་དང་ཞབས་འཇམ་ཞིང་གཞོན་ཤ་ཆགས་པ་དང་། སྦྲང་ལ་སོགས་པ་བལྡག་པ་དང་བཅའ་བ་དང་བཏུང་བ་ལ་སོགས་པ་ཤིན་ཏུ་ཡང་གྱ་ནོམ་པ་བྱིན་ནས།དྭངས་མ་དང་། ཤ་དང་། ཁྲག་དང་། རུས་པ་དང་། རྐང་དང་། ཚིལ་དང་། ཁུ་བ་སྟེ་ཁམས་བདུན་རྒྱས་པར་བྱས་པས། ཕྱག་གི་མཐིལ་གཉིས་དང་། ཞབས་ཀྱི་མཐིལ་གཉིས་དང་། ཐལ་གོང་་་་་་་གཡས་གཡོན་གཉིས་དང་། སྟག་པའི་ཕྱོགས་མཐོ་བའི་ཕྱིར་བདུན་མཐོ་བ་དང་། གསད་པར་བྱ་བ་ལས་ཐར་པར་བྱས་པས་སོར་མོ་རིང་བ་ནི། སོར་མོ་རྣམས་ཕྱག་གི་མཐིལ་དང་འཚམས་པ་ཚད་དང་ལྡན་པ།མཐར་གྱིས་ཤ་རྒྱས་པ་རྩེ་ཕྲ་བ་དང་། བསྲུངས་ཏེ་སྲོག་འཚོ་བ་རྨེ་ཕན་བཏགས་པས་རྟིང་བའི་སྐྱོན་ཐམས་ཅད་དང་བྲལ་བ། ཚད་དང་ལྡན་པ། ཞབས་མཐིལ་དང་འཚམས་པའི་རྟིང་བ་དང་ལྡན་པའི་ཕྱིར་རྟིང་པ་ཡངས་

པ་སྟེ། ཞབས་མཐིལ་ཐམས་ཅད་ལ་ཆ་བཞིར་བྱས་པའི་ཆ་གཅིག་རྟིང་པར་གྱུར་པ་ལ་ཚད་དང་ལྡན་པའོ། །སོར་མོ་རིང་བ་དང་། རྟིང་པ་ཡངས་པ་གཉིས་རན་པ་དང་རྐྱེན་དུ་བབ་པ་ཡིན་གྱི་ཧ་ཅང་རིང་བ་དང་ཡངས་་་་པ་མ་ཡིན་ནོ། །སྲོག་གཅོད་པ་སྤངས་པས་སྐུ་ཁྲུ་བདུན་ཙམ་དུ་འཕགས་པས་ཆེ་ཞིང་ཡ་ཡོ་མེད་པས་དྲང་པ་དང་། །དགེ་བའི་ཆོས་གསར་པ་ཡང་དག་པར་བླངས་པས་ཞབས་འབུར་བ་ལོང་བུ་ཆེ་མཛེས་པར་ནུབ་པས་ཕྱིར་མི་མངོན་པ་དང་། དགེ་བ་ཡང་དག་པར་བླངས་པ་སྤེལ་བས་སྐུའི་སྤུ་གཡས་ཕྱོགས་སུ་འཁྱིལ་ཞིང་གྱེན་དུ་མཛོད་སྤུ་ལ་ཕྱོགས་པ་དང་། རིག་པ་དང་། བཟོ་དང་། གསོ་བ་ལ་སོགས་པ་གུས་པར་བྱས་ཏེ་བྱིན་པས།བྱིན་པ་རི་དྭགས་ཨེ་ན་ཡ་དང་། ཤ་ར་བྷ་དང་། ཤ་བའི་བྱིན་པ་ལྟར་ཡོངས་སུ་མ་ཉམས་ཤིང་། རིམ་པར་འཚམས་ལ། ཤ་རྒྱས་ཤིང་ཟླུམ་པ་དང་། རང་དབང་བའི་ཟས་ནོར་བདོག་པ་ལ་སློང་བ་པོའི་སྐྱེ་བོ་ལ་་་་་་ལན་དང་རྣམ་སྨིན་ལ་རེ་བ་མེད་པར་བྱིན་ཞིང་། ཕྱིར་མ་སྤངས་པས་བཞེངས་ནས་མ་བཏུད་པར་ཕྱག་གི་མཐིལ་གཉིས་ཀྱིས་པུས་མོའི་ལྷ་ང་ལ་སླེབ་པས་ཕྱག་རིང་ཞིང་ཡིད་དུ་འོང་བས་མཛེས་པ་དང་། དུས་ལ་བབ་པ་ན་་སྐྱེ་བོ་ཐམས་ཅད་ཚངས་པར་སྤྱོད་པ་ཡང་དག་པར་ལེན་དུ་འཇུག་པ་དང་། གསང་བར་འོས་པའི་གསང་ཚིག་བསྲུངས་པས་གསེར་གྱི་པདྨའི་སྦུབས་སུ་སྙིང་པོ་ནུབ་པ་ལྟར་འདོམ་གྱི་སྦ་བ་སྦུབས་སུ་ནུབ་པ་མི་མངོན་པ་དང་།—

༄༅— ཝ་གདིང་བ་རྒྱེ་ནོམ་པ་བྱིན་པས་པགས་པའི་མདོག་གསེར་བཙོ་མ་འདྲ་བ་དང་། ཁང་བཟང་དང་གཞལ་ཡས་ཁང་ལ་སོགས་པ་དེམ་པ་གེབྱི་ ན་པསཔགས་པ་འཇམ་པ་དང་། ལུས་ངག་གི་འདུ་འཛི་དང་སེམས་་་་ཀྱི་རྣམ་གཡེང་སྤངས་པས་བ་སྐྲུའི་ཁུང་བུ་ནས་སྤུ་རེ་རེ་ནས་འཁྲུངས་ཤིང་གཡས་ཕྱོགས་སུ་འཁྱིལ་ལེགས་པ་དང་། སྐྱེ་བོ་བླ་མ་ཐམས་ཅད་གནས་ཇི་ལྟ་བ་བཞིན་དུ་བཀོད་པས་ཞལ་གྱི་སྨིན་མཚམས་ན་སྦུ་མཉེན་ཅིང་འཇམ་་ལ་སྣུམ་པ་ཁ་དོག་དཀར་བ། དྲངས་ན་ཁྲུ་གང་ལ་སོགས་པ་ཇི་སྲིད་དུ་འབྱུང་ཞིང་། བཏང་ན་གཡས་ཕྱོགས་སུ་འཁྱིལ་ཞིང་། རྩེ་མོ་གྱེན་དུ་ཕྱོགས་པ། ཤིང་ཐོག་སྐྱུ་རུ་ར་ཙམ་ལ་འོད་ཟེར་ཉི་ཟླ་བས་ལྷག་པས་མཛེས་པར་གྱུར་པས་ན་ཞལ་མཛོད་སྤུས་བརྒྱན་པ་དང་། རྣམ་པ་ཐམས་ཅད་དུ་གཞན་ཁ་དྲག་གི་ཚིག་གིས་ཁྱད་དུ་མ་བསད་པས་སྐུ་སྟོད་སེངྒེའི་དང་འདྲ་བར་རྒྱས་ཤིང་འཕེལ་ཁ་ཆེ་བ་དང་། སྨྲས་པས་ཕ་རོལ་པའི་ཡིད་མགུ་་་་་་་བར་བྱེད་པ་སྙན་པར་སྨྲ་བ་དང་། འདི་ཕྱི་ལ་ཕན་པའི་གཏམ་བརྗོད་པ་ལེགས་པར་སྨྲ་བ་དང་། རང་གིས་ཀྱང་དེའི་རྗེས་སུ་མཐུན་པར་སྨྲས་པས་དཔུང་མགོ་ཟླུམ་པ་དང་། དཔུང་མགོ་ནས་མགྲིན་པའི་བར་གསེར་གྱི་་་་བུམ་པའི་མགུལ་པ་ལྟར་ཟླུམ་ཞིང་རྒྱས་པ་དང་། སྐྱེ་བོ་ནད་པ་ལ་སྨན་དང་སྨན་པ་ལ་སོགས་པ་བྱིན་པས། ཐལ་གོང་ནི་དཔུང་མགོ་གཉིས་ཀྱི་བར་བྲང་ཡངས་ཤིང་། ཤ་རྒྱས་ལ་ཀྱོང་ཀྱོང་མེད་པ་དང་། སྐྱེ་བོ་ནད་་་་་

པའི་གཡོག་བྱས་ཤིང་ཕན་པའི་ཟས་བྱིན་པས་ལྗགས་ཀྱི་དབང་པོ་རོ་མི་ཞིམ་པ་དང་ཕྲད་ཀྱང་རོ་བྲོ་བའི་མཆོག་ཏུ་མཁྱེན་ཅིང་སྣང་བ་དང་། སྐྱེ་ཤིང་གི་ནགས་ཚལ་དང་ཀུན་དགའ་ར་བ་དང་། བསིལ་ཁང་དང་།བགྲོད་དཀའ་བར་ཟམ་པ་གཙུགས་ཏེ་ཡང་དག་པར་ལེན་དུ་བཅུག་པས་ཤིང་ནྱ་གྲོ་དྷ་ནི་སྡོང་པོ་དང་ཡལ་ག་ཆུ་ཞེང་མཉམ་པ་ཡིན་ལ། དེ་ལྟར་ཐུབ་པའི་ལོངས་སྐུ་འདིའི་ཕྱག་གཉིས་བརྐྱང་པའི་ཞིང་གི་ཆ་ཇི་ཙམ་ཡོད་པ་དེ་་་་སྲིད་དུ་ཞབས་ནས་སྤྱི་བོའི་བར་གྱི་ཆུར་ཡང་དེ་སྲིད་ཡིན་པས་ཆུ་ཞེང་གབ་པ་དང་། གཙུག་ལག་ཁང་དང་འདུག་གནས་ལ་སོགས་པ་ལྷག་པར་བྱིན་པས་གཙུག་ཏོར་ཟླུམ་ཞིང་གཡས་སུ་འཁྱིལ་བས་སོར་བཞི་ཙམ་ལ་སོགས་་་པ་།་ རྒྱལ་པོ་གསེར་གྱི་གཙུག་ཏོར་བཅིངས་པ་ལྟ་བུ་དབུར་ལྡན་པ་དང་། འཇམ་པོ་དང་སྙན་པོ་ལ་སོགས་པ་གསུངས་པས་སྟོང་གསུམ་གྱི་འཇིག་རྟེན་གྱི་ཁམས་ཇི་ཙམ་བཞེད་ཀྱི་བར་དུ་ལྗགས་ཀྱིས་ཁེབས་པས་ལྗགས་་་་་་རིང་ཞིང་ཡིད་དུ་འོང་བས་མཛེས་པ་དང་། འཁོར་དུ་གཏོགས་པའི་འཇིག་རྟེན་གྱི་ཁམས་ཐམས་ཅད་ཀྱི་སེམས་ཅན་ལ་དམ་པའི་ཆོས་གོ་བར་བྱས་པས་འཇིག་རྟེན་གྱི་ཁམས་མང་པོས་བར་དུ་ཆོད་པ་དང་། གམ་ན་གནས་་པའི་སེམས་ཅན་གྱི་རྣ་བའི་དབང་པོའི་ཡུལ་དུ་མཚུངས་པར་གྱུར་པའི་གསུང་མངའ་བའི་ཕྱིར། ཚངས་པའི་དབྱངས་དང་ལྡན་པ་དང་། ཚིག་བཀྱལ་པ་སྤངས་པས་ཚེས་བཅུ་གཉིས་ཀྱི་ཟླ་བ་ལྟར་འགྲམ་པ་ཟླུམ་ཞིང་ཤ་རྒྱས་

༄༅། །པའི་ཕྱིར་སེངྒེའི་འགྲམ་པ་འདྲ་བ་དང་། སྐྱེ་བོ་ཐམས་ཅད་བཀུར་བ་དང་བསྟོད་པ་དང་བསྔགས་པས་ཚེམས་ཀུནྡ་ལྟར་ཤིན་ཏུ་དཀར་བ་དང་། འཚོ་བ་རྣམ་པར་དག་པས་ཚེམས་མཐོ་དམན་མེད་པར་ཚད་་་་་མཉམ་པ་དང་། བདེན་པའི་ཚིག་གི་ཀུན་ཏུ་སྤྱད་པས་ཚེམས་ཐགས་བཟང་བ་མཚམས་དོད་པ་མེད་པ་དང་། ཕྲ་མའི་ཚིག་སྤངས་པས་ཚེམས་སྟེང་འོག་ལ་ཉི་ཤུ་ཉི་ཤུ་ཡོད་པས་ཚེམས་གྲངས་བཞི་བཅུ་མངའ་བ་དང་།སེམས་ཅན་ཐམས་ཅད་ལ་མ་བུ་གཅིག་པ་ལ་བརྩེ་བ་དང་འདྲ་བར་བལྟས་པས་སྤྱན་གྱི་དཀྱིལ་ནང་གི་འབྲས་བུ་མཐོན་མཐིང་ལྟར་སྣུམ་ཞིང་གནག་པ། མཐའ་གཉིས་དཀར་བ། རྫི་མ་གཉིས་གནས་པའི་ཕྱོགས་སྣུམ་ཞིང་་མཐིང་གར་འདུག་པ། དྲྭ་གཉིས་ཅུང་ཟད་དམར་བ། རྫི་མ་དང་སྤྱན་གཉིས་ཀྱི་བར་གསེར་གྱི་མདོག་ལྟ་བུའོ། །དེ་ལྟར་དྭང་བ་ལྔ་དང་ལྡན་ན། རྒྱུ་མཚན་ཅིའི་ཕྱིར་སྤྱན་མཐོན་མཐིང་ཞེས་བརྗོད་ཅེ་ན། སྤྱན་གྱི་་་་་དཀྱིལ་གཙོ་བོ་ཡིན་པའི་ཕྱིར་སྤྱན་མཐོན་མཐིང་ཞེས་བརྗོད་དོ། །སེམས་ཅན་ཐམས་ཅད་ལ་ཁོང་ཁྲོ་བ་ཕྲག་དོག་ལ་སོགས་པ་མེད་པར་བལྟས་པས་བ་མཆོག་གི་བེའུ་འབྲངས་མ་ཐག་པའི་རྫི་མ་ལྟ་བུ་རྫི་མ་སྟེང་འོག་མདོག་་་་ཤིན་ཏུ་སྣུམ་ཞིང་མ་འཛིངས་པ་འདི་དག་ནི་མཚན་སུམ་ཅུ་རྩ་གཉིས་ཡིན་ནོ། །གཉིས་པ་ལ་མཚམས་སྦྱར་བ་ནི། འདི་ལ་མཚན་ནི་གང་གང་གི་ཞེས་སོགས་ཀྱི་ཚིགས་བཅད་གཅིག་ཆོས་ཅན། དོན་ཡོད་དེ། མཚན་་་

གྱི་རྒྱུ་གྲུབ་པས་མཚན་གྲུབ་བོ་ཞེས་བསྟན་པའི་ཕྱིར་དུ་གསུངས་པའི་ཕྱིར། ཚིག་དོན་འབྱེད་པ་ནི། རྫོགས་པའི་སངས་རྒྱས་ཀྱི་ལོངས་སྤྱོད་རྫོགས་པའི་སྐུ་འདི་ཆོས་ཅན། མཚན་སུམ་ཅུ་རྩ་གཉིས་པོ་འདི་དག་འགྲུབ་པ་ཡིན་ཏེ། མཚན་སུམ་ཅུ་རྩ་གཉིས་པོ་འདི་དག་སྒྲུབ་པར་བྱེད་པའི་རྒྱུ་གང་དང་གང་ཡིན་པ་དེ་དང་དེ་རབ་ཏུ་རྫོགས་པས་སོ། །གསུམ་པ་ལ། མཚམས་སྦྱར་བ་ནི། བླ་མ་སྐྱེལ་ལ་སོགས་པ་དང་། །ཞེས་སོགས་ཀྱི་་་ཚིགས་བཅད་གཉིས་ཆོས་ཅན། ཁྱོད་ཀྱིས་མཚན་གྱི་རྒྱུ་བཤད་པ་ལ་དགོས་པ་ཡོད་དེ། ཁྱོད་ཀྱིས་དེ་བཤད་པས་མཚན་གྱི་རྒྱུ་དེ་གང་ཡིན་སྙམ་པའི་དོགས་པ་སེལ་བའི་ཕྱིར། ཚིག་དོན་འབྱེད་པ་ནི། བླ་མ་སྐྱེལ་ལ་་་་སོགས་པ་དང་། །ཞེས་བྱ་བ་ལ་སོགས་པ་ཚིག་ལེའུར་བྱས་པ་འདི་གཉིས་ཀྱིས་བཤད་པའི་དོན་བླ་མ་རྣམས་སྐྱེལ་བ་ལ་སོགས་པ་མཚན་སྒྲུབ་པར་བྱེད་པའི་རྒྱུའི་མཚན་ཉིད་ཆོས་ཀྱི་སྦྱིན་པ་བསྡུ་བའི་མདོ་ལས་ཇི་སྐད་འབྱུང་་་བ་བཞིན་གོང་དུ་མཚན་བཤད་པར་གདུལ་བྱས་གོ་སླ་བ་ལ་དགོངས་ནས་རྒྱུ་འབྲས་སྦྱར་ཏེ་བཀྲོལ་ཟིན་པས་ཡང་མི་བྲིའོ། །གཉིས་པ་དཔེ་བྱད་ལ་མཚམས་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྷར་་་་་་་མཚན་རྣམས་བརྗོད་ནས་བར་སྐབས་ཀྱི་ཚིགས་བཅད་བཅུ་གཉིས་ཀྱིས་དཔེ་བྱད་བཟང་པོ་གསུངས་པ་ལ་རྒྱུ་མཚན་ཡོད་དེ། མཚན་བཟང་པོ་ཐོབ་པ་ལས་དཔེ་བྱད་བཟང་པོ་འབྱུང་བའི་ཕྱིར། ཚིག་དོན་འབྱེད་པ་ན།

༄༅། །རྫོགས་པའི་སངས་རྒྱས་ཤཱཀྱ་ཐུབ་པའི་ཐུགས་རྒྱུད་ལ་འདུ་བྱེད་ཐམས་ཅད་ལ་འདོད་ཆགས་དང་བྲལ་བའི་ཡོན་ཏན་མངའ་བས། དེ་མཚོན་ཅིང་གསལ་བར་བྱེད་པའི་རྟགས་སུ་ཕྱི་རོལ་དུ་ཐུབ་པའི་ལོངས་སྤྱོད་རྫོགས་པའི་སྐུ་འདིའི་སེན་མོ་ཟངས་ཀྱི་མདོག་ལྟ་བུའི་དཔེ་བྱད་མངའོ། །འདི་བཞིན་དུ་འོག་མ་ཀུན་ལའང་སྐབས་ཐོབ་གཟིགས་ལ་མཛོད། སེམས་ཅན་ཐམས་ཅད་ལ་ཕན་པའི་ལྷག་པའི་བསམ་པ་མངའ་བས་སེན་མོ་་་་་་མདོག་སྣུམ་པ་དང་། རྒྱལ་རིགས་ལ་སོགས་པའི་རིགས་རྣམས་ཀྱི་ནང་ནས་མཆོག་ལས་སྐྱེས་པས་སེན་མོའི་སྒང་མཐོ་བ་དང་། ཚུལ་ཁ་ན་མ་ཐོ་བ་སྡིག་པའི་ལས་མེད་པས་སོར་མོ་རྣམས་དབྱིབས་ཟླུམ་པ་དང་། དགེ་་་་བའི་རྩ་བ་རྒྱ་ཆེན་པོ་བསགས་པས་སོར་མོ་རྣམས་ཤ་རྒྱས་པ་དང་། ཐེག་པ་ལ་ཡང་དག་པར་མཐར་གྱིས་ཞུགས་པས་སོར་མོ་རྣམས་རྩ་བ་ནས་རྩེ་མོའི་བར་བྱིན་གྱིས་ཕྲ་བ་དང་ལུས་ངག་ཡིད་གསུམ་གྱི་ལས་དག་པ་དང་འཚོ་་བ་དག་པ་བསྲུངས་པས་རྩ་ཕྱིར་མི་མངོན་པ་དང་། ཉོན་མོངས་པའི་མདུད་པ་ལས་གྲོལ་བས་རྩ་མདུད་པ་མེད་པ་དང་། ཤིན་ཏུ་སྦས་པའི་ཆོས་ཀྱི་བློ་གྲོས་ཅན་ཡིན་པས་ལོང་བུ་ཆུང་བ་མི་མངོན་པ་དང་། བགྲོད་དཀའ་་བའི་གནས་ཐམས་ཅད་ལས་སྐྱེ་བོ་སྒྲོལ་བར་མཛད་པས་ཞབས་མི་མཉམ་པ་མེད་པ་དང་། མི་ཟིལ་གྱིས་གནོན་པ་ལ་མཁས་པས་སེངྒེའི་སྟབས་སུ་གཤེགས་པ་དང་། ཀླུ་ཟིལ་གྱིས་གནོན་པ་ལ་མཁས་པས་གླང་པོ་ཆེའི་་་་་་

སྟབས་སུ་གཤེགས་པ་དང་། ནམ་མཁའ་ལ་གཤེགས་པར་མཁས་པས་བྱ་ངང་པའི་རྒྱལ་པོའི་སྟབས་སུ་གཤེགས་པ་དང་། སྐྱེས་བུ་ཁྱུ་མཆོག་ཏུ་མཁས་པས་ཁྱུ་མཆོག་གི་སྟབས་སུ་གཤེགས་པ་དང་། བསྐོར་ཕྱོགས་ཀྱི་་་ལམ་དང་མཐུན་པར་གཤེགས་པས་གཡས་ཕྱོགས་སུ་ལྡོག་ཅིང་གཤེགས་པ་དང་། མཛེས་པར་མཁས་པས་མཛེས་པར་གཤེགས་པ་དང་། རྟག་ཏུ་སེམས་གྱ་གྱུ་མི་མངའ་བས་དྲང་པོ་མ་ཡོ་བར་གཤེགས་པ་དང་།གཞན་གྱི་ཡོན་ཏན་ཡང་དག་པར་བརྗོད་པར་མཛད་པས་སྐུ་འཁྲིལ་བག་ཆགས་པ་དང་། སྡིག་པའི་ཆོས་དང་མ་འབགས་པས་སྐུ་བྱི་དོར་བྱས་པ་ལྟ་བུ་དང་། གདུལ་བྱའི་བློ་དང་འཚམས་པར་ཆོས་སྟོན་པར་མཛད་པས་སྐུ་་རིམ་པར་འཚམས་པ་དང་། སྐུ་དང་གསུང་དང་ཐུགས་ཀྱི་ཀུན་ཏུ་སྤྱོད་པ་གཙང་བས་སྐུ་གཙང་བ་རྣམ་པར་དག་པ་དང་། ཐུགས་ཐུགས་རྗེ་ཅན་ཡིན་པས་སྐུ་འཇམ་པ་དང་། ཐུགས་རྣམ་པར་དག་པས་སྐུ་རྣམ་པར་དག་་་་པ་དང་། དམ་པའི་ཆོས་འདུལ་བ་ཡོངས་སུ་རྫོགས་པས་མཚན་གྱི་ཆ་ཤས་ཡོངས་སུ་རྫོགས་པ་དང་། ཡངས་ཤིང་མཛེས་པའི་ཡོན་ཏན་རྫོགས་པས་སྐུའི་ཁོ་ལག་ཡངས་ཤིང་བཟང་བ་དང་། སེམས་ཅན་ཐམས་ཅད་ལ་་་ཐུགས་སྙོམས་པས་གོམས་པ་སྙོམས་པ་དང་། རྣམ་པར་དག་པའི་ཆོས་སྟོན་པས་སྤྱན་གཉིས་རྣམ་པར་དག་པ་དང་། ཆོས་གདུལ་བྱས་གོ་སླ་བར་སྟོན་པས་སྐུ་ཤིན་ཏུ་གཞོན་ཤ་ཅན་དང་། ཐུགས་རྟག་ཏུ་མ་ཞུམ་པས་སྐུ་་

༄ཚོ། །ཞམ་པ་མེད་པ་དང་། དགེ་བའི་རྩ་བ་གཞན་ལས་ཡང་དག་པར་འཕགས་པས་སྐ་ཤ་རྒྱས་པ་དང་། ཡང་སྲིད་ཟད་པས་སྐུ་ཤིན་ཏུ་གྲིམས་པ་དང་། རྟེན་འབྲེལ་ཤིན་ཏུ་རྣམ་པར་ཕྱེ་བ་སྟོན་པར་མཛད་པས་ཡན་ལག་དང་སྙང་ལག་ཤིན་ཏུ་རྣམ་པར་འབྱེས་པ་དང་། ཚིག་དོན་ཤིན་ཏུ་རྣམ་པར་དག་པ་སྟོན་པས་གཟིགས་པ་རབ་རིབ་ཀྱི་སྒྲིབ་པ་མེད་ཅིང་རྣམ་པར་དག་པ་དང་། སློབ་མ་ཚུལ་ཁྲིམས་ཕུན་སུམ་ཚོགས་པར་གྱུར་་་་་་་པས་དཀུ་ཟླུམ་པ་དང་། འཁོར་བའི་སྐྱོན་གྱིས་མ་སྦགས་པས་དཀུ་སྐབས་ཕྱིན་པ་དང་། ང་རྒྱལ་གྱི་འགྱིང་བག་བཅོམ་པས་དཀུ་མ་རྙོངས་པ་དང་། ཆོས་ཟད་པ་རྣམ་པར་བཟློག་སྟེ་ཟད་མི་ཤེས་པའི་ཆོས་སྟོན་པས་ཕྱལ་ཕྱང་ངེ་བ་དང་། ཆོས་ཟབ་མོ་རྟོགས་པས་ལྟེ་བ་ཟབ་པ་དང་། སློབ་མ་ལྟ་བ་མཐུན་པར་འཛིན་པས་ལྟེ་བ་གཡས་ཕྱོགས་སུ་འཁྱིལ་བ་དང་། འཁོར་ཀུན་ནས་མཛེས་པས་སྐུ་ཀུན་ནས་མཛེས་ཤིང་བལྟ་ན་སྡུག་པ་དང་།ཐུགས་གཙང་བས་ཀུན་སྤྱོད་གཙང་བ་དང་། དུས་མ་ཡིན་པའི་ཆོས་འདུལ་བ་དང་བྲལ་བས་སྐུ་ལ་སྨྲེ་བ་དང་གནག་བག་མེད་པ་དང་། ལུས་ངག་ཡིད་གསུམ་ཟོ་མདོག་བདེ་བ་ཐོབ་པའི་ཆོས་སྟོན་པར་མཛད་པས་ཕྱག་་་་་་་ཤིང་བལ་ལྟར་ཤིན་ཏུ་འཇམ་པ་དང་། ཚུལ་ཁྲིམས་ཀྱི་མདངས་ཡོད་པའི་དགེ་སྦྱོང་ཆེན་པོ་མཉེས་པས་ཕྱག་གི་རི་མོ་མདངས་ཡོད་པ་དང་། ཆོས་ཟབ་མོ་ལ་གནས་པས་ཕྱག་གི་རི་མོ་ཟབ་པ་དང་། གདུལ་བྱ་ལ་ཕྱིར་་་་་་་

རྗེས་སུ་ཡང་དག་པར་ཡོངས་སུ་དག་པའི་ཆོས་སྟོན་པར་མཛད་པས་ཕྱག་གི་རི་མོ་རིང་བ་དང་། བསླབ་པ་རབ་ཏུ་མང་པོ་ཀུན་ནས་སྟོན་པར་མཛད་པས་ཞལ་ཧ་ཅང་དཀྱུས་མི་རིང་བ་དང་། འཇིག་རྟེན་ཐམས་ཅད་་་་་་་གཟུགས་བརྙན་དང་འདྲ་བར་རྟོགས་པས་མཆུ་ཤིང་ཐོག་བིསྤ་ལྟར་དམར་བ་དང་། གདུལ་བྱ་ཚིག་འཇམ་པོས་འདུལ་བས་ལྗགས་མཉེན་པ་དང་། ཡོན་ཏན་འཐད་པ་མང་བས་ལྗགས་སྲབ་པ་དང་། བྱིས་པའི་སྐྱེ་བོ་་་་་་་ཆགས་པ་ཅན་གྱིས་གཏིང་དཔག་དཀའ་བའི་ཆོས་འདུལ་བ་ཁོང་དུ་ཆུད་པས་ལྗགས་དམར་བ་དང་། འཇིགས་པ་ཐམས་ཅད་མི་མངའ་བས་འབྲུག་གི་སྒྲ་ལྟ་བུའི་གསུང་དང་ལྡན་པ་དང་། སྙན་པ་དང་འཇམ་པོ་ལ་སོགས་་་་པར་གསུངས་པས་གསུང་སྙན་ཅིང་མཉེན་ལ་འཇམ་པ་དང་། སྲིད་པར་ཀུན་ཏུ་སྦྱོར་བ་བསྡམས་པས་མཆེ་བ་ཟླུམ་པ་དང་། སྐྱེ་བོ་གདུལ་དཀའ་བ་འདུལ་བར་མཛད་པས་མཆེ་བ་རྣོ་བ་དང་། ཐུགས་རྒྱུད་ལ་ཆོས་འདུལ་བ་ཤིན་ཏུ་དཀར་བ་མངའ་བས་མཆེ་བ་དཀར་བ་དང་། སྲིད་ཞི་མཉམ་པ་ལ་གནས་པས་མཆེ་བ་མཉམ་པ་དང་། མངོན་པར་རྟོགས་པ་མཐར་གྱིས་ཡང་དག་པར་སྟོན་པར་མཛད་པས་མཆེ་བ་བྱིན་གྱིས་ཕྲ་བ་དང་།ཤེས་རབ་མཆོག་ལ་གནས་པས་ཤང་དཀྱུས་དོད་པས་ན་ཤངས་མཐོ་བ་དང་། སྐྱེས་བུ་གཙང་མ་ཕུན་སུམ་ཚོགས་པ་ཡིན་པས་ཤངས་གཙང་བ་དང་། ཆོས་ཤིན་ཏུ་རྒྱ་ཆེ་བ་མཁྱེན་པས་སྤྱན་ཡངས་པ་དང་། སེམས་ཅན་་་

༄༅། །གྱི་ཚོགས་མཐའ་ཡས་པ་འཁོར་བ་ནས་དྲངས་པས་རྫི་མ་སྟུག་པ་དང་། འགྲོ་བ་གཞོན་ནུ་མ་ཐམས་ཅད་མངོན་པར་མགུ་བས་སྤྱན་དཀར་ནག་འབྱེས་ཤིང་པདྨའི་འདབ་མ་རངས་པ་ལྟ་བུ་དང་། རྟག་ཏུ་་་་་་་འཁོར་བ་ལ་ཕྱིར་རྗེས་སུ་གཟིགས་པས་སྨིན་མ་གཡས་གཡོན་འབྲེལ་བས་ན་སྨིན་ཚུགས་རིང་བ་དང་། ཆོས་འདུལ་བ་འཇམ་པ་ལ་མཁས་པས་སྨིན་མ་འཇམ་པ་དང་། ཐུགས་རྒྱུད་དགེ་བས་བརླན་པས་སྨིན་མ་སྣུམ་པ་་་་་་དང་་།་ འཁོར་བའི་སྐྱོན་ཀུན་ཏུ་གཟིགས་པས་སྨིན་མའི་སྤུ་མཉམ་པ་དང་། སེམས་ཅན་ཐམས་ཅད་ཐར་པ་ལ་མཆོག་ཏུ་གནོད་པ་བཟློག་པར་མཛད་པས་ཕྱག་ཐུང་བའི་སྐྱོན་དང་བྲལ་བས་ཕྱག་རིང་ཞིང་ཤ་རྒྱས་པ་དང་།འདོད་ཆགས་ལ་སོགས་པ་ཉོན་མོངས་པའི་གཡུལ་ལས་རྣམ་པར་རྒྱལ་བས་སྙན་མཉམ་པ་དང་། འཁོར་དུ་གཏོགས་པའི་སེམས་ཅན་ཐམས་ཅད་ཀྱི་རྒྱུད་མ་ཉམས་པར་མཛད་པས་སྙན་གྱི་དབང་པོ་མ་ཉམས་པ་དང་།བདག་ཏུ་ལྟ་བས་བྱས་པ་ཐམས་ཅད་ཀྱིས་གཞན་དུ་མི་འགྱུར་བས་དཔྲལ་བ་ལེགས་པར་འབྱེས་པ་དང་། བདག་ཏུ་སྨྲ་བ་ཐམས་ཅད་འཇོམས་པར་མཛད་པས་དཔྲལ་བར་དབྱེས་ཆེ་བ་དང་། སྨོན་ལམ་གྱི་མཆོག་གཞན་་་་་་དོན་དུ་སངས་རྒྱས་ཐོབ་པར་གྱུར་ཅིག་ཅེས་པའི་སྨོན་ལམ་ཡོངས་སུ་རྫོགས་པས་དབུ་ཤིན་ཏུ་རྒྱས་པ་དང་། ཆགས་པའི་ཡུལ་གྱི་དགའ་བ་བཟློག་པར་མཛད་པས་དབུ་སྐྲ་བུང་བ་ལྟར་གནག་པ་དང་། མཐོང་བ་དང་སྒོམ་་་་་

པ་ས་སྤང་བར་བྱ་བའི་བག་ལ་ཉལ་སྤངས་པས་དབུ་སྐྲ་སྟུག་པ་དང་། བསྟན་པ་བློ་འཇམ་པོས་ཡོངས་སུ་ཤེས་པས་དབུ་སྐྲ་འཇམ་པ་དང་། ཐུགས་འདོད་ཆགས་ལ་སོགས་པས་མ་འཁྲུགས་པས་དབུ་སྐྲ་མ་འཛིངས་པ་དང་།རྟག་ཏུ་ཚིག་མི་རྩུབ་པས་དབུ་སྐྲ་མི་གཤོར་བ་དང་། ཐུགས་རྒྱུད་ལ་བྱང་ཆུབ་ཡན་ལག་གི་མེ་ཏོག་བཀྲམ་པས་དབུ་སྐྲ་དྲི་ཞིམ་པ་དང་། སྤྱོད་ལམ་རྣམ་པ་ཐམས་ཅད་དུ་མཛེས་པར་གྱུར་པས་ཕྱག་དང་ཞབས་ཀྱི་འཁོར་ལོའི་མཐའ་མ་ན་དཔལ་གྱི་བེའུ་དང་བཀྲ་ཤིས་དང་གཡུང་དྲུང་འཁྱིལ་པས་བརྒྱན་པ་འདི་ནི་སངས་རྒྱས་ཀྱི་དཔེ་བྱད་བཟང་པོར་སངས་རྒྱས་ཀྱི་མཆོག་གི་སྤྲུལ་པའི་སྐུས་བཞེད་དོ། །རང་གི་འབྱོར་པ་འཇིག་རྟེན་ལས་འདས་་་་་་་བསམ་གྱིས་མི་ཁྱབ་ལེགས་མཛད་རྒྱལ་བའི་འབྲས་བུ་ནི། །བློ་ཅན་རྣམས་ཀྱི་དགའ་བ་བསྐྱེད་ཕྱིར་འཁོར་གྱི་ནང་དུ་སྣ་ཚོགས་རྒྱས་པར་སྟོན་མཛད་པ། །རྟག་ཏུ་དམ་པའི་ཆོས་ཀྱི་སྒྲ་སྐད་རྒྱ་ཆེན་འཇིག་རྟེན་ཀུན་ཏུ་འཕྲོ་་་་་བར་མཛད་པ་པོ། །སངས་རྒྱས་ལོངས་སྤྱོད་རྫོགས་སྐུ་ཆོས་ཀྱི་རྒྱལ་སྲིད་གནས་པ་གང་ཡིན་དེ་ལ་བདག་ཕྱག་འཚལ། །ཞེས་འཕགས་པ་ཀླུ་སྒྲུབ་ཀྱིས་གསུངས་པ་བཞིན་ནོ། །གསུམ་པ་སྤྲུལ་པའི་སྐུ་ལ། མཚམས་་་་སྦྱར་བ་ནི། ཤེས་བྱ་ཆོས་ཅན། གོང་དུ་བསྟན་པ་དེ་ལྟར་སྐུ་གསུམ་པ་ལོངས་སྤྱོད་རྫོགས་པའི་བསྟན་ནས་བཞི་པ་བྱིས་པའི་སྐྱེ་བོ་ཐམས་ཅད་དང་ཐུན་མོང་བ་སྤྲུལ་པའི་སྐུ་བསྟན་པ་ལ་རྒྱུ་མཚན་ཡོད་དེ། ལོངས་སྤྱོད་་་་་་

༄༧། །རྫོགས་པའི་སྐུ་ལ་བརྟེན་ནས་སྤྲུལ་པའི་སྐུ་འབྱུང་བའི་ཕྱིར། ཚིག་དོན་འབྱེད་པ་ནི། བཅོམ་ལྡན་འདས་ཤཱཀྱ་ཐུབ་པའི་མཆོག་གི་སྤྲུལ་པའི་སྐུ་དང་། སོགས་པ་བཟོ་དང་། སྐྱེ་བའི་སྤྲུལ་སྐུ་དག་གིས་་་་་མཛད་དོ། །དུས་འཁོར་བ་ཇི་སྲིད་གནས་ཀྱི་བར་དུའོ། །ཡུལ་འཇིག་རྟེན་གྱི་ཁམས་དག་མ་དག་ཐམས་ཅད་དུའོ། །གང་ན་འགྲོ་བ་སེམས་ཅན་ཐམས་ཅད་ཀྱི་འདོད་པའི་དོན་མངོན་པར་མཐོ་བ་ལྷ་མིའི་གོ་འཕང་དང་་་་ངེས་པར་ལེགས་པ་བྱང་ཆུབ་གསུམ་ལ་སོགས་པ་ཕན་པ་སྣ་ཚོགས་པའོ། །ཇི་ལྟར་ན། བསམ་པ་མཉམ་པ་ཉིད་དུའོ། །མདོར་ན། ཤེས་བྱ་ཆོས་ཅན། ཐུབ་པ་སངས་རྒྱས་བཅོམ་ལྡན་འདས་ཀྱི་སྤྲུལ་སྐུ་རྒྱུན་མི་་་་་་འཆད་པ་ཡིན་ཏེ། འཇིག་རྟེན་གྱི་ཁམས་སྣ་ཚོགས་སུ་གདུལ་བྱ་སྣ་ཚོགས་ལ་ཕན་པ་སྣ་ཚོགས་པ་བསམ་པ་མཉམ་པ་ཉིད་ཀྱི་སྒོ་ནས་མཛད་པའི་གཟུགས་སྐུ་དེ་ནི་འཁོར་བ་ཇི་སྲིད་བར་རྒྱུན་ཆགས་པས་སོ། །སངས་རྒྱས་་་ཀྱི་སྤྲུལ་སྐུའི་མཚན་ཉིད། འཇིག་རྟེན་གྱི་ཁམས་སྣ་ཚོགས་སུ་ཆོས་སྣ་ཚོགས་ཀྱིས་གདུལ་བྱ་སྣ་ཚོགས་ཀྱི་དོན་བསམ་པ་མཉམ་པ་ཉིད་དུ་མཛད་པའི་སངས་རྒྱས་ཀྱི་གཟུགས་སྐུ། དབྱེ་ན། མཛད་པ་བཅུ་གཉིས་ཀྱི་སྒོ་་་་་ནས་སེམས་ཅན་གྱི་དོན་མཛད་པའི་གཟུགས་སྐུ་ནི་མཆོག་གི་སྤྲུལ་སྐུ་དང་། དྲི་ཟའི་རྒྱལ་པོར་རབ་དགའ་འདུལ་བའི་ཕྱིར་དུ་དེ་འདྲའི་གཟུགས་སུ་སྤྲུལ་པ་ནི་བཟོའི་སྤྲུལ་སྐུ་དང་། སངས་རྒྱས་ནས་ཕལ་པ་རི་ཁང་ཁྱིམ་ལ་་

སོགས་པ་དང་། དུད་འགྲོ་ལ་སོགས་པར་སྤྲུལ་པ་ནི་སྐྱེ་བའི་སྤྲུལ་སྐའོ། །སེམས་ཅན་རྣམས་ནི་སྨིན་པར་མཛད་ཕྱིར་ལ་ལ་དག་ཏུ་མེ་འབར་བའིན་དུ་གང་སྣང་ཞིང་། །ལ་ལ་ཡང་ནི་རྫོགས་པར་བྱང་ཆུབ་ཆོས་ཀྱི་འཁོར་ལོ་རབ་ཏུ་ཞི་བར་གང་སྣང་ལ། །སྣ་ཚོགས་ཐབས་ཚུལ་རྣམཐེ་་ཀྱིདྲ་གརྣམ་པ་དུ་མར་འཇུག་ཅིང་སྲིད་པ་གསུམ་གྱི་འཇིགས་སེལ་བ། །ཕྱོགས་བཅུར་ཆུབ་མཛད་ཐུབ་པ་རྣམས་ཀྱི་སྤྲུལ་སྐུ་དོན་ཆེན་གང་ཡིན་དེ་ལ་བདག་་་་་་་ཕྱག་འཚལ། །ཞེས་འཕགས་པ་ཀླུ་སྒྲུབ་ཀྱིས་བསྟོད་པ་བཞིན་ནོ། །གཉིས་པ་མཇུག་བསྡུ་བ་ནི། གོང་དུ་བསྟན་པ་དེ་ལྟར་ཆོས་ཅན་གྱི་སྐུ་གསུམ་ནི་ཆོས་ཅན། ངོ་བོ་ཉིད་ཀྱི་སྐུ་དེ་ཁྱོད་ཀྱི་རང་བཞིན་ཡིན་ཏེ། ཁྱོད་ངོ་བོ་ཉིད་ཀྱི་སྐུའི་བདག་ཉིད་ཅན་ཡིན་པའི་ཕྱིར། ཆོས་ཅན། སྤྱོར་བ་བཞི་པོ་དེ་ཁྱོད་ཀྱི་རྒྱུ་ཡིན་ཏེ། ཁྱོད་སྦྱོར་བ་བཞི་ཐབས་དང་བཅས་པ་བསྒོམས་པའི་སྟོབས་ལས་འབྱུང་བའི་ཕྱིར། རྟོགས་པ་ཆོས་སྐུ་ཆོས་ཅན།སངས་རྒྱས་ཀྱི་ཡུལ་ཡིན་ཏེ། རང་གི་ཡུལ་ཅན་སངས་རྒྱས་ཀྱིས་རྟོགས་བྱ་ཡིན་པའི་ཕྱིར། ལོངསསྤྱོད་རྫོགས་པའི་སྐུ་ཆོས་ཅན། བྱང་སེམས་འཕགས་པའི་ཡུལ་ཡིན་ཏེ། རང་གི་ཡུལ་ཅན་བྱང་སེམས་འཕགས་པས་རྟོགས་པའི་ཕྱིར། སྤྲུལ་པའི་སྐུ་ཆོས་ཅན། སོ་སྐྱེ་ལས་དག་དང་ཉན་རང་འཕགས་པའི་ཡུལ་ཡིན་ཏེ། དེ་རྣམས་ཀྱིས་རྟོགས་པའི་གཟུགས་སྐུ་ཡིན་པའི་ཕྱིར། ཡེ་ཤེས་སྡེ་ཚན་ཉེར་གཅིག་ལ་ལྟོས་ནས་རྟོགས་པ་ཆོས་་་

༄༅། །སྐུར་རབ་ཏུ་བཏགས་པས་ཏེ་བཞག་པས་དེའི་ངོ་བོ་ནི། གནས་མ་ལུས་པར་གྱུར་པའི་ཡེ་ཤེས་ཡིན་ནོ། །མཚན་དཔེས་བརྒྱན་པའི་གཟུགས་སྐུ་ལ་ལྟོས་ནས་ལོངས་སྤྱོད་རྫོགས་པའི་སྐུར་བཞག་པས།དེའི་ངོ་བོ་ནི་མཚན་དཔེ་གསལ་ལ་རྫོགས་པས་བརྒྱན་ཅིང་འཁོར་སར་གནས་ཀྱི་བྱང་སེམས་དང་ཐབས་གཅིག་ཏུ་ཐེག་ཆེན་གྱི་ཆོས་ཁོ་ན་ལ་རྫོགས་པར་ལོངས་སྟོད་པའི་གཟུགས་སྐུ་ཡིན་ནོ། །འཇིག་རྟེན་གྱི་ཁམས་ཐམས་་་ཅད་དུ་གདུལ་བྱ་སྣ་ཚོགས་ཀྱི་དོན་མཛད་པའི་གཟུགས་སྐུ་ལ་ལྟོས་ནས་སྤྲུལ་སྐུར་བཞག་པས་དེའི་ངོ་བོ་ནི་འཇིག་རྟེན་གྱི་ཁམས་སྣ་ཚོགས་སུ་ཞེས་སོགས་སྔར་དྲོཞིན་ནོ། །གསུམ་པ་སྐུའི་ཕྲིན་ལས་ལ། མཚམས་སྦྱར་བ་་་ནི་།་ ཡང་དག་པའི་ཀུན་རྫོབ་ཏུ་གནས་མ་ལུས་པར་གྱུར་པའི་ཡེ་ཤེས་ཁོ་ན་ལོངས་སྤྱོད་རྫོགས་པའི་སྐུ་དང་སྤྲུལ་སྐུའི་སྣང་བ་བསྐྱེད་པའི་སྒོ་ནས་གཞན་དོན་གྱི་བྱ་བ་མཛད་པས་ན་ཆོས་སྐུའི་བདག་རྐྱེན་འ་་བརྟེན་ནས་འཇུང་་་བའི་གདུལ་བྱའི་སྣང་བ་ལ་བརྟེན་པའི་ལས་རྣམས་ནི་ཆོས་སྐུའི་མཛད་པ་ཡིན་ནོ་ཞེས་ཚིགས་སུ་བཅད་པ་བདུན་གྱིས་གསུངས་པ་འཆད་དོ། །ངག་དོན། ཤེས་བྱ་ཆོས་ཅན། གོང་དུ་བསྟན་པ་རྗོ་ལྟ་བུའི་༧སྐུ་གསུམ་་་་་་་་བསྟན་ནས་དེའི་རྗེས་སུ་མཛད་པ་བསྟན་པ་ལ་རྒྱུ་མཚན་ཡོད་དེ། སྐུ་གསུམ་གྱིས་གཞན་དོན་གྱི་བྱ་བ་བྱེད་པའི་ཕྱིར། ཆོས་ཅན། ཆོས་སྐུའི་བདག་རྐྱེན་ལ་བརྟེན་ནས་བྱུང་བའི་གདུལ་བྱའི་སྣང་བ་ལ་བརྟེན་པའི་ལས་་་་་

རྣམས་ནི་ཆོས་སྐུའི་མཛད་པ་ཡིན་ཏེ། ཀུན་རྫོབ་ཏུ་གནས་མ་ལུས་པར་གྱུར་པའི་ཡེ་ཤེས་ཁོ་ནས་གཟུགས་སྐུའི་སྣང་བ་བསྐྱེད་ནས་གཞན་དོན་གྱི་བྱ་བ་མཛད་པས་སོ། །ཆོས་སྐུའི་གདུལ་བྱ་སྡུག་བསྔལ་ཞི་བ་ལ་འགོད་་་་་་་པའི་ལས་ཆོས་ཅན། ཆོས་སྐུའི་མཛད་པ་ཡིན་ཏེ། ཆོས་སྐུའི་བདག་རྐྱེན་ལ་བརྟེན་ནས་བྱུང་བའི་རྣམ་པར་དཀར་བའི་ལས་ཡིན་པའི་ཕྱིར། ཚིག་དོན་འབྱེད་པ་ལ། མཛད་པའི་དུས་དང་། ལམ་རྟེན་དང་།ལམ་དང་། ལམ་འབྲས་ལ་འགོད་པའི་མཛད་པ། རིམ་པ་དེས་གཞན་ཡང་མཚོན་པར་བསྟན་པ་དང་ལྔའོ། །དང་པོ་ནི། གྲོལ་སྡེ་གཉིས་ལྟར་ན། སྤྲུ་༣་་སྐུ་རྒྱུན་མི་འཆད་པ་དེ་བཞིན་དུ་སྤྲུལ་སྐུ་འདིའི་ལས་ཀྱང་་་་་་འཁོར་བ་ཇི་སྲིད་པར་རྒྱུན་མི་འཆད་པར་ཐུབ་པའི་དབང་པོས་འདོད་དེ། དེ་ལྟར་མདོ་ལས་དོན་མཐུན་དུ་གསུངས་པའི་ཕྱིར། སློབ་དཔོན་ལྟར་ན། ཆོས་སྐུ་རྒྱུན་མི་སྣཆད་པ་དེ་བཞིན་དུ་ཆོས་སྐུ་འདིའི་ཕྲིན་ལས་རྣམ་རྔ་་ཉི་ཤུ་རྩ་བདུན་ཡང་འཁོར་བ་ཇི་སྲིད་པར་རྒྱུན་མི་འཆད་པར་སངས་རྒྱས་ཀྱི་མཆོག་གི་སྤྲུལ་པའི་སྐུས་བཞེད་པས་ཆོས་སྐུའི་མཛད་པ་རྒྱུན་ཆགས་པ་ཡིན་ནོ། །ངག་དོན། ཤེས་བྱ་ཆོས་ཅན། ཆོས་སྐུའི་མཛད་པ་རྒྱུན་་་་་་་ཆགས་པ་ཡིན་ཏེ། ཆོས་སྐུ་བཞིན་དུ་ཆོས་སྐུའི་ཕྲིན་ལས་རྣམ་པ་ཉི་ཤུ་རྩ་བདུན་ཡང་འེཁོར་བ་ཥྤེ་སྲིད་པར་རྒྱུན་མི་འཆད་པར་རྫོགས་པའི་སངས་རྒྱས་ཀྱི་སྤྲུལ་པའི་སྐུས་བཞེད་པས་སོ། །ཆོས་ཅན། དེ་ལྟར་བཞེད་དེ།

༄༅། །ཆོས་སྐུ་བཞིན་དུ་ཆོས་སྐུའི་ཕྲིན་ལས་རྣམ་པ་ཉི་ཤུ་རྩ་བདུན་ཡང་འཁོར་བ་ཇི་སྲིད་པར་རྒྱུན་མི་འཆད་པར་མདོ་ལས་དོན་མཐུན་དུ་གསུངས་པའི་ཕྱིར། གཉིས་པ་ནི། ཆོས་སྐུའི་ལམ་ལ་འགོད་པའི་དང་པོར་འགྲོ་བ་བཟང་པོ་ལྷ་མི་དང་བཟང་པོ་མ་ཡིན་པ་ངན་སོང་གསུམ་གྱི་སེམས་ཅན་རྣམས་ལ་དུས་ལ་བབ་པ་ན་སྐལ་པ་ཇི་ལྟ་བ་བཞིན་དུ་མངོན་པར་ཞེན་པ་མེད་པའི་མཚན་ཉིད་འགྲོ་དྲུག་གི་སྡུག་བསྔལ་རབ་ཏུ་ཞི་བའི་ལས་མཛད་དོ་།་ །མདོར་ན། ཆོས་སྐུའི་གདུལ་བྱ་རྣམས་དུས་ལ་བབ་པ་ན་སྡུག་བསྔལ་ཞི་བར་མཛད་པའི་ལས་ཆོས་ཅན། ཆོས་སྐུའི་མཛད་པ་ཡིན་ཏེ། ཆོས་སྐུའི་བདག་རྐྱེན་ལ་བརྟེན་ནས་བྱུང་བའི་རྣམ་པར་དཀར་བའི་ལས་་་་ཡིན་པའི་ཕྱིར། གསུམ་པ་ལ་བཞི་ལས། དང་པོ་ཚོགས་ལམ་ལ་འགོད་པ་ནི། ཆོས་སྐུ་རང་གི་གདུལ་བྱ་རྣམས་ལ་དུས་ལ་བབ་པ་ན་སྡུག་བསྔལ་ཞི་བར་མཛད་ནས་དེའི་རྗེས་སུ་ཚོགས་ལམ་གྱི་གནས་སྐབས་སུ་སྦྱིན་པ་ལ་སོགས་པ་བསྡུ་བའི་དངོས་པོ་བཞི་ལ་འགོད་པའི་ལས་མཛད་དོ། །ངག་དོན་ནི། ཆོས་སྐུས་རང་གི་གདུལ་བྱ་རྣམས་ཚོགས་ལམ་གྱི་དུས་སུ་བསྡུ་བའི་དངོས་པོ་བཞི་ལ་འགོད་པའི་ལས་ཆོས་ཅན། ཆོས་རྟགས་འདྲ།སྤྱོར་ལམ་ལ་འགོད་པ་ལ་རྗེས་ཐོབ་དང་། མཉམ་གཞག་གཉིས་ལས། དང་པོ་ལ་རང་དོན་རྟོགས་པ་དང་། གཞན་དོན་བསམ་པ་དང་། རང་དོན་ཕྱིན་དྲུག་དང་། གཉིས་དོན་ལམ་ལ་འགོད་པ་དང་བཞི། དང་

པོ་ནི། ཚོགས་ལམ་ལ་བཀོད་པའི་རྗེས་དེ་ནས་ཆོས་སྐུ་རང་གི་གདུལ་བྱ་རྣམས་སྦྱོར་ལམ་གྱི་དུས་སུ་ཐོས་བསམ་སྒོམ་གསུམ་གྱི་ཤེས་པས་མི་མཐུན་ཕྱོགས་ཀུན་ནས་ཉོན་མོངས་པ་དོར་བྱ་དང་། གཉེན་པོ་རྣམ་བྱང་བླང་་་་བྱའི་སྒོ་ནས་རྟོགས་པ་ལ་འགོད་པར་མཛད་དོ། །ངག་དོན། སྔར་གྱིས་རིགས་འགྲེའོ། །གཉིས་པ་ནི། དེའི་རྗེས་ནས་ཆོས་སྐུས་རང་གི་གདུལ་བྱ་རྣམས་སྦྱོར་ལམ་གྱི་དུས་སུ་སྒྱུ་མ་མཁན་རང་གིས་སྤྲུལ་པའི་སྐྱུ་མ་ལ་ཆགས་སྡང་མེད་པ་བཞིན་དུ་ཆགས་སྡང་མེད་པར་བྱམས་སོགས་ཚད་མེད་བཞིས་སེམས་ཅན་གཞན་གྱི་དོན་ཇི་ལྟ་བ་བཞིན་སྒྲུབ་པ་ལ་འགོད་པའི་ལས་མཛད་དོ། །ངག་དོན། ཆོས་སྐུས་རང་གི་གདུལ་བྱ་སྦྱོར་ལམ་གྱི་་་་་་་དུས་སུ་ཚད་མེད་བཞིས་སེམས་ཅན་གྱི་དོན་ཇི་ལྟ་བ་བཞིན་སྒྲུབ་པ་ལ་འགོད་པའི་ལས་ཆོས་ཅན། ཆོས་རྟག་འདྲ། གསུམ་པ་ནི། དེའི་རྗེས་ལ་རང་དོན་འཁོར་གསུམ་དག་པས་ཕྱིན་དྲུག་ཏུ་ཕྱེ་བའི་ཕ་རོལ་ཏུ་ཕྱིན་པ་་་་་་་དྲུག་ལ་གོམས་པར་བྱེད་པ་ལ་འགོད་པའི་ལས་མཛད་དོ། །ངག་དོན། ཆོས་སྐུས་རང་གི་གདུལ་བྱ་རྣམས་སྦྱོར་ལམ་དུ་ཕྱིན་དྲུག་ལ་གོམས་པར་བྱེད་པ་ལ་འགོད་པའི་ལས་ཆོས་ཅན། ཆོས་རྟགས་འདྲ། བཞི་པ་ནི།དེའི་རྗེས་ལ་ཆོས་སྐུས་རང་གི་གདུལ་བྱ་རྣམས་སྦྱོར་ལམ་དུ་རང་གཞན་གྱི་དོན་སངས་རྒྱས་ཀྱི་ལམ་དགེ་བ་བཅུ་ལ་འགོད་པའི་ལས་ཆོས་ཅན། ཆོས་རྟགས་འདྲ། གཉིས་པ་ནི། དེའི་རྗེས་ནས་ཆོས་སྐུས་རང་གི་གདུལ་་

༄ཚོ། །བྱ་རྣམས་སྦྱོར་ལམ་དུ་ཆོས་ཐམས་ཅད་རང་བཞིན་གྱིས་སྟོང་པ་ཉིད་དུ་གོམས་པར་བྱེད་པ་ལ་འགོད་པའི་ལས་ཆོས་ཅན། ཆོས་རྟགས་འདྲ། གསུམ་པ་མཐོང་ལམ་ལ་འགོད་པ་ནི། སྦྱོར་ལམ་ལ་བཀོད་་་་པ་དེའི་རྗེས་སུ་ཆོས་སྐུས་སྦྱིན་པའི་ཕར་ཕྱིན་ལ་བརྟེན་ནས་རང་གི་གདུལ་བྱ་རྣམས་ས་དང་པོར་ཆོས་དབྱིངས་ཀུན་ཏུ་འགྲོ་བ་རྟོགས་པའི་ངོ་བོ་གཟུང་འཛིན་གཉིས་སུ་མེད་པར་རྟོགས་པ་ལ་འགོད་པའི་ལས་ཆོས་ཅན། ཆོས་་རྟགས་འདྲ། བཞི་པ་སྒོམ་ལམ་ལ་འགོད་པ་ལ། ས་ལྔ་པའི་བར་དང་། དྲུག་པ་དང་། བདུན་པ་དང་། བརྒྱད་པ་དང་། དགུ་པ་དང་། ས་བཅུ་པ་ལ་འགོད་པའོ། །དང་པོ་ནི། མཐོང་ལམ་ལ་བཀོད་པ་་དེའི་རྗེས་ནས་ཆོས་སྐུ་ཚུལ་ཁྲིམས་ཀྱི་ཕར་ཕྱིན་ལ་བརྟེན་ནས་རང་གི་གདུལ་བྱ་རྣམས་ས་གཉིས་བར་ཚོགས་གཉིས་རྫོགས་པའི་རྒྱུར་ཚུལ་ཁྲིམས་ལ་སོགས་པའི་ཆོས་ཐམས་ཅད་བརྡར་བཏགས་པར་ཤེས་པ་ལ་འགོད་པའི་འ་ས་ཆོས་ཅན། ཆོས་རྟགས་འདྲ། ཆོས་སྐུས་བཟོད་པ་དང་བརྩོན་འགྲུས་དང་བསམ་གཏན་གྱི་ཕར་ཕྱིན་ལ་བརྟེན་ནས་རང་གི་གདུལ་བྱ་རྣམས་ས་གསུམ་པ་དང་བཞི་པ་དང་ལྔ་པར་ཚོགས་གཉིས་རྫོགས་པའི་རྒྱུར། ཚུལ་་་་་ཁྲིམས་ལ་སོགས་པའི་ཆོས་ཐམས་ཅད་བརྡར་བཏགས་པར་ཤེས་པ་ལ་འགོད་པའི་ལས་ཆོས་ཅན། ཆོས་རྟགས་འདྲ། གཉིས་པ་ནི། ས་དང་པོ་ནས་ལྔ་པའི་བར་ལ་ཕར་ཕྱིན་དང་པོ་ལྔ་ལ་བརྟེན་ནས་ཆོས་ཐམས་ཅད་་་་་

བརྡར་བཏགས་པར་ཤེས་པ་དེ་བཞིན་དུ། ཆོས་སྐུས་ཡུམ་ལ་བརྟེན་ནས་རང་གི་གདུལ་བྱ་རྣམས་ས་དྲུག་པར་གཟུང་འཛིན་དུ་མ་ཞེན་པའི་མཚན་ཉིད་ཆོས་ཐམས་ཅད་དོན་དམ་པར་དམིགས་སུ་མེད་པར་རྟོགས་པ་ལ་འགོད་་པའི་ལས་ཆོས་ཅན། ཆོས་རྟགས་འདྲ། གསུམ་པ་ནི། དེའི་རྗེས་ལ་ཆོས་སྐུས་ཐབས་ཀྱི་ཕར་ཕྱིན་གྱི་སྟོབས་ཀྱིས་རང་གི་གདུལ་བྱ་རྣམས་ས་བདུན་པར་སེམས་ཅན་རྣམས་སྨིན་པར་བྱེད་པ་ལ་འགོད་པའི་ལས་ཆོས་་་་་་་ཅན་།་ ཆོས་རྟགས་འདྲ། བཞི་པ་ནི། དེའི་རྗེས་ནས་ཆོས་སྐུས་སྟོབས་ཀྱི་ཕར་ཕྱིན་གྱི་མཐུས་རང་གི་གདུལ་བྱ་རྣམས་ས་བརྒྱད་པར་ཉན་རང་དང་ཐུན་མོང་མ་ཡིན་པའི་བྱང་སེམས་ཀྱི་ལམ་རྫོགས་སྨིན་སྦྱང་བ་མ་བྱས་་་་པར་ཡང་དག་པའི་མཐའ་མངོན་དུ་མི་བྱེད་པ་ལ་འགོད་པའི་ལས་ཆོས་ཅན། ཆོས་རྟགས་འདྲ། དེའི་རྗེས་ནས་ཆོས་སྐུས་སྟོབས་ཀྱི་ཕར་ཕྱིན་གྱི་མཐུས་རང་གི་གདུལ་བྱ་རྣམས་ས་བརྒྱད་པར་ཆོས་ཐམས་ཅད་ལ་ཞེན་པ་་་་་་མངོན་གྱུར་བ་སྤངས་པ་ལ་འགོད་པའི་ལས་ཆོས་ཅན། ཆོས་རྟགས་འདྲ། ལྔ་པ་ནི། དེའི་རྗེས་ལ་ཆོས་སྐུས་སྨོན་ལམ་གྱི་ཕར་ཕྱིན་གྱི་མཐུས་རང་གི་གདུལ་བྱ་རྣམས་ས་དགུ་པར་གཟུགས་ཀྱི་སྐུར་བྱང་ཆུབ་པར་སྤྲུལ་་་་་་ནུས་པ་ལ་འགོད་པའི་ལས་ཆོས་ཅན། ཆོས་རྟགས་འདྲ། དྲུག་པ་ལ། ས་བཅུ་ཐོབ་མ་ཐག་པ་དང་། སྐྱེ་བ་གཅིག་གིས་ཐོགས་པ་དང་། སྲིད་པ་ཐ་མལ་པ་ལ་འགོད་པ་གསུམ་ལས། དང་པོ་ནི། དེའི་རྗེས་ལ་

༄༅། །ཆོས་སྐུས་ཡེ་ཤེས་ཀྱི་ཕར་ཕྱིན་གྱི་མཐུས་རང་གི་གདུལ་བྱ་རྣམས་ས་བཅུ་པར་སངས་རྒྱས་ཀྱི་ཞིང་སྣ་ཚོགས་རྣམ་པར་དག་པ་ལ་འགོད་པའི་ལས་ཆོས་ཅན། ཆོས་རྟགས་འདྲ། འེདི་ར་འོདཟེར་ཆེན་པོའི་་་་་་་དབང་བསྐུར་བ་ལ། སྣང་བ་དང་། ཕྲིན་ལས་སྒྲུབ་པ་དང་། མཆོད་པ་དང་། དབང་སྐུར་བ་དངོས་དང་བཞི་ལས། དང་པོ་སྣོད་དག་པའི་སྣང་བ་དང་། བཅུད་དག་པའི་སྣང་བ་གཉིས། དང་པོ་ནི། ས་་་་་་བཅུ་པ་ཐོབ་མ་ཐག་པའི་ཚེ་ཏིང་ངེ་འཛིན་སྟོང་ཕྲག་བཅུའི་རྗེས་ལ་ཐམས་ཅད་མཁྱེན་པའི་ཡེ་ཤེས་དང་ཁྱད་པར་མེད་པར་དབང་བསྐུར་བ་དང་ལྡན་པའི་ཏིང་ངེ་འཛིན་ཐོབ་མ་ཐག །སྟོང་གསུམ་བྱེ་བ་བརྒྱ་དང་མཉམ་པའི་་་་་་་པདྨའི་གདན་རིན་པོ་ཆེ་དུ་མས་སྤྲས་པ་དང་། དེའི་འཁོར་དུ་སྟོང་གསུམ་དང་མཉམ་པའི་པདྨའི་གདན་བྱེ་བ་ཕྲག་ཁྲིག་གིས་གང་བར་སྣང་བ་འབྱུང་ངོ་། །གཉིས་པ་ནི། དེ་ནས་ས་བཅུ་པ་ཐོབ་མ་ཐག་པའི་བྱང་སེམས་་་་རང་ཉིད་ཀྱི་དབུས་ཀྱི་གདན་དེ་ལ་གདན་དང་འཚམས་པའི་སྐུ་བཞུགས་ཤིང་རྐྱེན་དུ་བབ་པར་འདུག་ལ། འཁོར་གྱི་གདན་ལ་ས་དགུ་པ་མན་གྱི་བྱང་སེམས་རྣམས་བཞུགས་པས་བསྐོར་ཏེ། གཙོ་བོ་ལ་འདུད་པར་སྣང་བ་་་འབྱུང་ངོ་། །གཉིས་པ་ནི། དེ་ནས་ས་བཅུ་པ་ཐོབ་པའི་བྱང་སེམས་དེའི་ཞབས་ཀྱི་མཐིལ་གཉིས་ནས་འོད་ཟེར་གྲངས་མེད་པ་བྱེ་བ་ཕྲག་བཅུ་སྤྲོས་པས་དམྱལ་བའི་གནས་དང་། པུས་མོའི་ལྷ་ང་གཉིས་ནས་འོད་ཟེར་་་་་་

གྲངས་མེད་པ་བརྒྱ་སྟོང་ཕྲག་བཅུ་སྤྲོས་པས་དུད་འགྲོ་དང་། ལྟེ་བ་ནས་འོད་ཟེར་གྲངས་མེད་སོགས་སྤྲོས་པས་ཡི་དྭགས་དང་། རྩིབ་ལོགས་གཉིས་ནས་འོད་ཟེར་གྲངས་མེད་སོགས་སྤྲོས་པས་མི་དང་། ལྷའི་གནས་་་་་་་དང་་།་ ཕྱག་གི་མཐིལ་གཉིས་ནས་འོད་ཟེར་གྲངས་མེད་སོགས་སྤྲོས་པས་ལྷ་མ་ཡིན་གྱི་གནས་ཐམས་ཅད་སྣང་བས་ཁྱབ་པར་བྱས་ནས་སྡུག་བསྔལ་རྣམས་ཞི་བར་བྱེད་དོ། །ཕྲག་པ་གཉིས་ནས་འོད་ཟེར་གྲངས་མེད་པ་་་་་སོགས་སྤྲོས་པས་ཉན་ཐོས་ཀྱི་གནས་ཐམས་ཅད་སྣང་བས་ཁྱབ་པར་བྱས་ནས་ཆོས་སྣང་བའི་སྒོ་ཉེ་བར་སྒྲུབ་པར་བྱེད་དོ། །རྒྱབ་དང་མགུལ་གཉིས་ནས་འོད་ཟེར་གྲངས་མེད་པ་སོགས་སྤྲོས་པས་རང་སངས་རྒྱས་བཞུགས་་་་་པའི་གནས་ཐམས་ཅད་སྣང་བས་ཁྱབ་པར་བྱས་ནས་ཞི་བའི་ཏིང་ངེ་འཛིན་གྱི་ཚུལ་གྱི་སྒོ་དང་། ཞལ་ནས་འོད་ཟེར་གྲངས་མེད་པ་སོགས་སྤྲོས་པས་ཚོགས་ལམ་ནས་ས་དགུ་པའི་བར་གྱི་བྱང་སེམས་རྣམས་བཞུགས་པའི་་་་་་་གནས་ཐམས་ཅད་སྣང་བས་ཁྱབ་པར་བྱས་ནས། ཐབས་ཤེས་ཀྱི་ཚུལ་གྱི་སྒོ་ཉེ་བར་སྒྲུབ་པར་བྱེད་དོ། །གསུམ་པ་ནི། དེ་ནས་བྱང་སེམས་དེའི་མཛོད་སྤུ་ནས་འོད་ཟེར་གྲངས་མེད་པ་བརྒྱ་སྟོང་ཕྲག་བཅུ་སྤྲོས་པས་་་་་་་ཕྱོགས་བཅུའི་བདུད་ཐམས་ཅད་ཟིལ་གྱིས་མནན་ཏེ། འོད་ཟེར་ཆེན་པོའི་དབང་བསྐུར་ཐོབ་པའི་བྱང་སེམས་རྣམས་སྣང་བར་བྱས་ནས། དེ་དག་གི་ལུས་ལ་ནུབ་པར་བྱེད་དོ། །སྤྱི་གཙུག་ནས་འོད་ཟེར་མཐའ་ཡས་པ་་་་་

༄༅། །སྤྲོས་ནས་ཕྱོགས་བཅུའི་དེ་བཞིན་གཤེགས་པའི་དཀྱིལ་འཁོར་ཐམས་ཅད་སྣང་བར་བྱས། འཇིག་རྟེན་ལན་བཅུར་བསྐོར་ནས་སྟེང་གི་ནམ་མཁའ་ལ་འོད་ཟེར་གྱི་དྲྭ་བའི་དཀྱིལ་འཁོར་དུ་བྱས་ཏེ་དེ་བཞིན་་་་་་་གཤེགས་པ་རྣམས་མཆོད་དོ། །སེམས་ཅན་གྱི་དོན་བྱས་ནས་དེ་བཞིན་གཤེགས་པ་རྣམས་ཀྱི་ཞབས་མཐིལ་དུ་ནུབ་པར་གྱུར་ཏོ། །བཞི་པ་ནི། དེ་ནས་དེ་བཞིན་གཤེགས་པ་འཁོར་དང་བཅས་པ་དེ་དག་གིས་བྱང་་་་་་་སེམས་དེ་དབང་བསྐུར་བའི་དུས་ལ་བབ་པར་གཟིགས་ནས། ཕྱོགས་བཅུ་ནས་ས་དགུ་པ་མན་ཆད་ཀྱི་བྱང་སེམས་མཐའ་ཡས་པ་འོངས་ཏེ། བྱང་སེམས་དེ་ལ་བལྟ་ཞིང་། བྱང་སེམས་དེ་ལ་མཆོད་པས་མཆོད་ཅིང་།ཏིང་ངེ་འཛིན་སྟོང་ཕྲག་བཅུ་བཅུ་ལ་སྙོམས་པར་འཇུག་གོ །དབང་བསྐུར་ཐོབ་པའི་བྱང་སེམས་རྣམས་ཀྱི་དཔལ་བེའུ་དང་། རྡོ་རྗེ་དང་། བཀྲ་ཤིས་བདུད་ཀྱི་དགྲ་ལས་རྣམ་པར་རྒྱལ་བ་ཞེས་བྱ་བའི་འོད་ཟེར་གྲངས་་་་་་་མེད་པ་བརྒྱ་སྟོང་ཕྲག་བཅུ་དང་བཅས་པ་བྱུང་སྟེ། ཕྱོགས་བཅུར་སྣང་བར་བྱས། ཆོས་འཕྲུལ་མུ་མེད་པ་བསྟན་ཏེ། བྱང་སེམས་དེའི་དཔལ་བེའུ་དང་། རྡོ་རྗེ་དང་། བཀྲ་ཤིས་སུ་ནུབ་པས་བྱང་སེམས་དེའི་མཐུ་་་་་་་སྟོབས་ལྷག་པར་འཕེལ་ལོ། །དེ་བཞིན་གཤེགས་པ་རྣམས་ཀྱི་མཛོད་སྤུ་ནས་ཐམས་ཅད་མཁྱེན་པའི་ཡེ་ཤེས་དང་ལྡན་པ་ཞེས་བྱ་བའི་འོད་ཟེར་གཅིག་འཁོར་གཞན་ཡང་འོད་ཟེར་གྲངས་མེད་པ་བརྒྱ་སྟོང་ཕྲག་བཅུ་དང་་་་་་་

བཅས་པ་བྱུང་སྟེ་ཕྱོགས་བཅུ་ཐམས་ཅད་སྣང་བར་བྱས། འཇིག་རྟེན་ལན་བཅུར་བསྐོར་ཞིང་། ངན་སོང་ཞི་ཞིང་། བསམ་པ་སྦྱངས་ཏེ། བདུད་ཐམས་ཅད་ཟིལ་གྱིས་མནན་ནས། བྱང་སེམས་དེའི་སྒྱི་བོར་ནུབ་ལ།འཁོར་རྣམས་ཀྱི་འོད་ཟེར་ནི་འཁོར་རྣམས་ཀྱི་སྤྱི་བོར་ནུབ་པར་གྱུར་ཏོ། །དེ་ནི་སངས་རྒྱས་ཀྱི་ཞིང་སྣ་ཚོགས་རྣམ་པར་དག་པ་ལ་བཀོད་པའོ། །གཉིས་པ་ནི། དེའི་རྗེས་ལ་ཆོས་སྐུའི་ཡེ་ཤེས་ཀྱི་ཕར་ཕྱིན་གྱི་སྟོབས་ཀྱིས་རང་གི་གདུལ་བྱ་རྣམས་ས་བཅུ་པ་དེ་ཉིད་ལ། བྱང་ཆུབ་ལ་སྐྱེ་བ་གཅིག་གིས་ཐོགས་པའི་ངོ་བོ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་རང་དོན་དང་། ཕྱོགས་བཅུའི་འཇིག་རྟེན་གྱི་ཁམས་ཀྱི་སེམས་ཅན་གྱི་དོན་་་་་སྒྲུབ་པའི་གཞན་དོན་དང་། སངས་རྒྱས་བཞུགས་པའི་འཇིག་རྟེན་གྱི་ཁམས་ཐམས་ཅད་དུ་སངས་རྒྱས་ཀྱི་དྲུང་དུ་སོང་སྟེ། སངས་རྒྱས་བརྟེན་ནས་དེ་ལ་མེ་ཏོག་ལ་སོགས་པས་མཆོད། ཆོས་ཉན་ནས་སྒྲུབ་པ་ལ་ནན་་་་་་བེན་བྱེད་པ་ལ་སོགས་པའི་ཡོན་ཏན་ཚད་མེད་པ་ལ་འགོད་པའི་ལས་ཆོས་ཅན། ཆོས་རྟགས་འདྲ། གསུམ་པ་ནི། དེའི་རྗེས་ལ་སྔར་གྱི་དེ་ལྟ་བུའི་རིམ་པས་མཛད་པ་ནི། ཆོས་སྐུའི་ཡེ་ཤེས་ཀྱི་ཕར་ཕྱིན་གྱི་མཐུས་་་་་་་རང་གི་གདུལ་བྱ་རྣམས་ས་བཅུ་པ་དེ་ཉིད་ལ་ཁྱད་པར་གྱི་ལམ་གྱི་ངོ་བོ་ཐེག་པ་གསུམ་གྱི་བྱང་ཆུབ་མཐའ་དག་ཡོན་ཏན་ཡར་ལྡན་དུ་འདྲེན་པར་བྱེད་པའི་ཆོས་ཀྱི་ངོ་བོ་བྱང་ཆུབ་ཡན་ལག་དང་། ཚོགས་གཉིས་ཀྱི་ལས་དང་་་་་

༄༅། །བྱང་ཆུབ་རྒྱུ་དང་འབྲས་བུ་འབྲེལ་བས་ཚོགས་གཉིས་ཀྱི་ལས་རྣམས་ཆུད་མི་ཟ་བ་དང་། བདེན་བཞི་རྟག་པ་ལ་སོགས་པར་འཛིན་པའི་ཕྱིན་ཅི་ལོག་ཐམས་ཅད་སྤངས་པ་དང་། ཕྱིན་ཅི་ལོག་དེའི་གཞི་་་་་་་བདེན་འཛིན་མེད་པའི་ཚུལ་གྱིས་སྤངས་པའི་ཡེ་ཤེས་དང་། རང་གཞན་གྱིས་ཡོངས་སུ་དག་པའི་ངོ་བོ་བྱང་སེམས་ཀྱི་རྣམ་བྱང་གི་བདེན་པ་གཉིས་དང་། གློ་བུར་གྱི་དྲི་མ་ཐམས་ཅད་དང་བྲལ་བའི་རྣམ་པར་བྱང་བ་རྫོགས་་པའི་བྱང་ཆུབ་ཀྱི་རྒྱུའི་ཚོགས་ཐམས་ཅད་རྫོགས་པ་དང་། བདེན་པ་བཞིའམ་གཉིས་ཀྱི་དངོས་པོ་ཐམས་ཅད་ཡང་དག་པ་ཇི་ལྟ་བ་བཞིན་རྟོགས་པ་དང་། འཁོར་འདས་གདོད་མ་ནས་སྟོང་པ་ཉིད་ཀྱི་ངོ་བོ་རྟོགས་པས་་་་་་་འདུས་བྱས་འཁོར་བ་དང་འདུས་མ་བྱས་མྱང་འདས་གཉིས་ཡིན་ལུགས་ལ་ཐ་མི་དད་པར་ཤེས་པ་ལ་འགོད་པའི་ལས་མཛད་དོ། །ངག་དོན། ཆོས་སྐུས་ཡེ་ཤེས་ཀྱི་ཕར་ཕྱིན་གྱི་མཐུས་རང་གི་གདུལ་བྱ་རྣམས་བྱང་ཆུབ་་་་་་་ཡན་ལག་ལ་འགོད་པའི་ལས་ཆོས་ཅན། ཆོས་རྟགས་འདྲ། དེས་རིགས་འགྲེའོ། །ལམ་གྱི་འབྲས་བུ་ལ་འགོད་པ་ནི། དེའི་རྗེས་ནས་ཆོས་སྐུས་རང་གི་གདུལ་བྱ་རྣམས་དེ་བཞིན་གཤེགས་པའི་ས་བཅུ་གཅིག་པར་མི་་གནས་པའི་མྱང་འདས་ལ་འགོད་པའི་ལས་ཆོས་ཅན། ཆོས་སྐུའི་ཕྲིན་ལས་ཡིན་ཏེ། ཆོས་སྐུའི་བདག་རྐྱེན་ལ་བརྟེན་ནས་བྱུང་བའི་རྣམ་པར་དཀར་བའི་ལས་ཡིན་པའི་ཕྱིར། ལྔ་པ་ནི། དོན་བདུན་ཅུའི་དང་པོ་སེམས་

བསྐྱེད་པ་དང་། ཐ་མ་ཆོས་སྐུའི་ཕྲིན་ལས་བསྟན་པའི་གོ་རིམ། ལས་དང་པོ་པའི་ས་ནས་སངས་རྒྱས་སའི་བར་དུ་རིམ་པ་མ་འབྲུགས་པར་བསྟན་པའི་རིམ་པས། སེམས་བསྐྱེད་དང་ཕྲིན་ལས་དོར་བའི་ལྷག་མ།གདམས་ངག་ནས་སྤྲུལ་སྐུའི་བར་གྱི་དོན་རྣམས་ཀྱི་གོ་རིམ་ཀྱང་རྗེས་འཇུག་གི་གདུལ་བྱ་རྣམས་ཀྱིས་ཁོང་དུ་ཆུད་པར་བྱའོ། །གདམས་ངག་ནས་སྤྲུལ་སྐུའི་བར་གྱི་དོན་རྣམས་ཀྱི་གོ་རིམ་ཀྱང་འདིར་བསྟན་པར་རིགས་པ་ལ།མི་སྟོན་པའི་རྒྱུ་མཚན་ཅི་ཡིན་ཞེ་ན། དེ་རྣམས་ཀྱི་ཡ་མཐའ་མ་མཐའི་གོ་རིམ་དངོས་སུ་གསལ་པོར་བྲིས་ན་འགྲེལ་ཆུང་དོན་གསལ་གྱི་ཚིག་མང་དུ་དོགས་ནས་སེངྒེ་བཟང་པོ་བདག་གིས་ནི་འགྲེལ་ཆུང་འདིར་གདམས་ངག་་་་་ནས་སྤྲུལ་སྐུའི་བར་གྱི་དོན་རྣམས་ཀྱི་ཡ་མཐའ་མ་མཐའ་གོ་རིམ་དངོས་སུ་གསལ་པོར་མ་བྲིས་སོ། །ཚིག་མང་ན་སྐྱོན་ཅི་ཡོད་ཅེ་ན། གདུལ་བྱ་དོན་གཉེར་གྱི་རྒྱུད་ཞབྲུགས་པར་འགྱུར་དུ་དོགས་ནས་སོ། །ངག་དོན།སེམས་བསྐྱེད་དང་ཆོས་སྐུའི་ཕྲིན་ལས་ཀྱི་ཡ་མཐའ་མ་མཐའི་གོ་རིམ་བསྟན་པ་འདི་ཆོས་ཅན། དོན་ཡོད་དེ། ཁྱོད་ལ་བརྟེན་ནས་གདམས་ངག་ནས་སྤྲུལ་སྐུའི་བར་གྱི་དོན་རྣམས་ཀྱི་གོ་རིམ་ཀྱང་ཁོང་དུ་ཆུད་པའི་ཕྱིར།། །།གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་ཆོས་སྐུ་གཏན་ལ་འབེབས་པའི་སྐབས་བསླབ་པའི་འབྲས་བུའི་ལེའུ་བརྒྱད་པའི་འགྲེལ་པ་དོན་གསལ་བར་

༄༅། །བྱེད་པའི་སྙིང་པོ་གསལ་བར་བྱེད་པའི་རྒྱན་རེ་ཞིག་རྫོགས་སོ།། །།། གཉིས་པ་ལ། མཚམས་སྦྱར་བ་ནི། ཡུམ་གྱི་དོན་རྒྱས་པ་ལ་དགའ་བའི་སེམས་ཅན་དབང་རྟུལ་ལ་ཕན་གདགས་པར་བྱ་བའི་་་་་་་ཕྱིར་དུ། གོང་དུ་བསྟན་པ་དེ་ལྟར་ཡུམ་གྱི་དོན་བརྒྱད་ཀྱི་སྒོ་ནས་རྣམ་པར་བཤད་ནས། ཡང་བརྒྱད་ལས་གཞན་དྲུག་གི་སྒོ་ནས་རྣམ་པར་བཤད་པ་འཆད་དོ། །ཚིག་དོན་འབྱེད་པ་ནི། གཞུང་ལམ་འབྲས་བུའི་ཡུམ་ནི་དངོས་པོ་དྲུག་གི་སྒོ་ནས་ཡང་དག་པ་ཕྱིན་ཅི་མ་ལོག་པར་བྱམས་པ་མགོན་པོས་བཤད་དོ། །གང་ལ་ན། ཡུམ་གྱི་གདུལ་བྱ་དབང་འབྲིང་ལའོ། །དྲུག་པོ་གང་ཞེ་ན། རྣམ་མཁྱེན་ལ་སོགས་པ་མཁྱེན་པ་གསུམ་ནི་་ཚོ་་་་འཕགས་བཞིའི་ཡུམ་མངོན་པར་མཚོན་པའི་གནས་ཡིན་པས་མཚན་ཉིད་ཡིན་ནོ། །རྣམ་རྫོགས་སྦྱོར་བ་ནི། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་དབང་དུ་བྱས་པའི་ཕྱིར་བསྡུས་ནས་བསྒོམ་་་་་་་པའི་རྣལ་འབྱོར་ཡིན་པས་མཁྱེན་གསུམ་དེའི་སྦྱོར་བ་ཡིན་ནོ། །རྩེ་མོའི་སྦྱོར་བ་ནི། མཁྱེན་གསུམ་ཐོས་བསམ་གྱིས་ཤེས་པའི་དོན་བསྡུས་སྒོམ་རབ་ཏུ་གྱུར་པའི་རྣལ་འབྱོར་ཡིན་པས་མཁྱེན་གསུམ་དེའི་རབ་ཀྱི་གནས་་་་་་་སྐབས་ཡིན་ནོ། །མཐར་གྱིས་པའི་སྦྱོར་བ་ནི། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་བསྡུས་ནས་གོ་རིམ་དུ་སྒོམ་པའི་རྣལ་འབྱོར་ཡིན་པས་མཁྱེན་གསུམ་དེའི་གོ་རིམ་གྱི་གནས་སྐབས་ཡིན་ནོ། །

སྐད་ཅིག་མའི་སྦྱོར་བ་ནི། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་བྱཇོགས་ཀྱི་སྐད་ཅིག་མ་གཅིག་ལ་བསྡུས་ནས་སྒོམ་པའི་རྣལ་འབྱོར་མཐར་ཐུག་ཡིན་པས། མཁྱེན་གསུམ་དེའི་སྒོམ་པ་མཐར་་་ཐུག་པའི་གནས་སྐབས་ཡིན་ནོ། །ཆོས་སྐུ་དང་ཆོས་སྐུ་ལ་ཡོད་པའི་མཛད་པ་དང་བཅས་པ་ནི། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་བསྡུས་སྒོམ་གྱི་འབྲས་བུ་ཕུལ་དུ་ཕྱིན་པ་ཡིན་པས་མཁྱེན་་་་་གསུམ་དེའི་རྣམ་པར་སྨིན་པ་ཡིན་ནོ། །དེ་ལྟར་ན་ཡུམ་རྒྱས་འབྲིང་བསྡུས་པ་ཐམས་ཅད་ཀྱི་དོན་བསྡུས་པ་བརྒྱད་ལས་གཞན་རྣམ་པ་དྲུག་སྟེ། རྒྱས་པར་འཆད་ན་སྔ་མ་བརྒྱད་དུ་བཤད་པ་ཁོ་ན་བཞིན་དུ་བཤད་པར་བྱ་བ་་་ཡིན་ནོ། །དངོས་པོ་དྲུག་པོའི་གོ་རིམ་ཇི་ལྟ་བུ་ཞེ་ན། མཁྱེན་པ་གསུམ་ནི་ཐོས་བསམ་གྱིས་གཏན་ལ་དབབ་པའི་གནས་ཡིན་པས་དང་པོར་བསྟན་ཏོ། །མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པ་དེ་ནས་་ཤེས་པ་དབང་དུ་བྱ་བའི་ཕྱིར་རྣམ་རྫོགས་སྦྱོར་བ་འདིས་མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པ་བསྡས་ནས་སྒོམ་པ་ལ་སྦྱོར་བས་དེའི་འོག་ཏུ་རྣམ་རྫོགས་སྦྱོར་བ་བསྟན། སྒོམ་པ་ལ་དབང་ཐོབ་པ་དེ་ནས་་་་་སྒོམ་པ་ཤིན་ཏུ་གོམས་པས་ཕུལ་དུ་བྱུང་བར་འགྲོ་བའི་ཕྱིར་དེའི་འོག་ཏུ་རྩེ་སྦྱོར་བསྟན། སྒོམ་པ་ཕུལ་དུ་བྱུང་བ་དེ་ཤེས་སྔར་རྟོགས་པའི་དངོས་པོ་ངེས་པ་སྟེ་བརྟན་པོར་བྱ་བའི་ཕྱིར། སོ་སོ་བའི་ཡུལ་ཅན་མཁྱེན་པ་གསུམ་་་

༄༅། །དང་་།་ མཐའ་དག་པའི་ཡུལ་ཅན་རྣམ་རྫོགས་སྦྱོར་བ་བསྟན། རྩེ་སྦྱོར་དུ་རྣམ་པར་བསྒོམས་པའི་དོན་རྒྱུན་ལྡན་དུ་གོམས་པར་བྱེད་པས་དེའི་འོག་ཏུ་མཐར་གྱིས་པའི་སྦྱོར་བ་བསྟན། རྒྱུན་ལྡན་དུ་་་་་་་བསྒོམས་པ་དེ་ནས་སྒོམ་པ་ཁྱད་པར་དུ་འགྲོར་མེད་པས་མཐར་ཐུག་པར་འགྱུར་བས་དེའི་འོག་ཏུ་སྐད་ཅིག་མའི་སྦྱོ་ར་་བ་བསྟན། སྒོམ་པ་མཐར་ཐུག་དེ་ནས་ཆོས་ཀྱི་སྐུར་མངོན་པར་རྫོགས་པར་བྱང་ཆུབ་པར་འགྱུར་བས་་་་་་་དེའི་འོག་ཏུ་ཆོས་སྐུ་ཕྲིན་ལས་དང་བཅས་པ་བསྟན་པ་སྟེ། དོན་གྱི་རིམ་པའི་དབང་དུ་བྱས་པ་ཡིན་ནོ། །གསུམ་པ་ལ། མཚམས་སྦྱར་བ་ནི། ཡུམ་གྱི་དོན་བར་མ་ལ་དགའ་བའི་སེམས་ཅན་དབང་འབྲིང་ལ་ཕན་་་་་་་གདགས་པར་བྱ་བའི་ཕྱིར། གོང་དུ་བསྟན་པ་དེ་ལྟར་ཡུམ་གྱི་དོན་བསྡུས་པ་དྲུག་གི་སྒོ་ནས་རྣམ་པར་བཤད་ནས། ཡང་མདོར་བསྡུས་པ་ལ་དགའ་བའི་སེམས་ཅན་དབང་རྣོན་ལ་ཕན་གདགས་པར་བྱ་བའི་ཕྱིར་དུ་དྲུག་་་་་་་ལས་གཞན་གསུམ་དུ་རྣམ་པར་བཤད་པ་འཆད་དོ། །ཚིག་དོན་འབྱེད་པ་ནི། གཞུང་ལམ་འབྲས་བུའི་ཡུམ་ནི་དངོས་པོ་གསུམ་གྱི་སྒོ་ནས་ཡང་དག་པ་ཕྱིན་ཅི་མ་ལོག་པར་བྱམས་པ་མགོན་པོས་བཤད་དོ། །གང་ལ་ན།ཡུམ་གྱི་གདུལ་བྱ་དབང་རྣོན་ལའོ། །དངོས་པོ་གསུམ་པོ་གང་ཞེ་ན། གྲོལ་སྡེ་གཉིས་ལྟར་ན། མཁྱེན་པ་རྣམ་པ་གསུམ་ནི་ཡུལ་ཡིན་ཏེ། ཐོས་བསམ་གྱིས་གཏན་ལ་དབབ་པའི་གཞི་ཡིན་པའི་ཕྱིར། རྣམ་རྫོགས་་་་་

སྦྱོར་བ་ལ་སོགས་པ་སྦྱོར་བ་བཞིའི་བདག་ཉིད་ནི་ཆོས་སྐུའི་རྒྱུ་ཡིན་ཏེ། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པ་སྦྱོར་བཞིའི་སྒོ་ནས་ཉམས་སུ་བླངས་པས་རྫོགས་པའི་བྱང་ཆུབ་ཏུ་འཚང་རྒྱ་བའི་ཕྱིར་ཆོས་སྐུ་དང་དེ་ལ་ཡོད་པའི་ཕྲིན་ལས་ནི་འབྲས་བུ་ཡིན་ཏེ། སྦྱོར་བཞི་བསྒོམས་པ་ལས་བྱུང་བའི་དགེ་ལེགས་ཡིན་པའི་ཕྱིར། སློབ་དཔོན་ལྟར་ན། རྣམ་མཁྱེན་ལ་སོགས་པ་མཁྱེན་པ་གསུམ་ནི་འཇུག་པའི་ཡུལ་ཆོས་་་་་་སྐུའི་རྒྱུ་ཡིན་ནོ་ཞེས་བསྟན་ཏེ། མཁྱེན་གསུམ་ལ་དམིགས་ཏེ་བསྒོམས་པས་སྒོམ་པ་རྫོགས་པ་ན་མངོན་པར་རྫོགས་པར་བྱང་ཆུབ་པར་འགྱུར་བའི་ཕྱིར། རྒྱུ་མཁྱེན་གསུམ་དེ་ལ་ཇི་ལྟར་རབ་ཏུ་སྦྱོར་ཞེ་འེ། རྣམ་རྫོགས་་་སྦྱོར་བ་ལ་སོགས་པ་སྦྱོར་བ་བཞི་ནི་ཆོས་ཅན། རྒྱུ་མཁྱེན་གསུམ་ལ་སྦྱོར་བ་ཡིན་ཏེ། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པའི་དོན་བསྡུས་ནས་སྒོམ་པའི་རྣལ་འབྱོར་ཡིན་པའི་ཕྱིར། སྦྱོར་བ་དེ་ལྟ་བུ་་་དང་ལྡན་པའི་རྒྱུ་མཁྱེན་གསུམ་དེའི་འབྲས་བུ་ཅི་ཞིག་ཡིན་ཞེ་ན། ཆོས་སྐུ་དང་དེ་ལ་ཡོད་པའི་ཕྲིན་ལས་དང་བཅས་པ་ནི་རང་རྒྱུ་མཁྱེན་གསུམ་གྱི་འབྲས་བུ་ཡིན་ཏེ། རང་རྒྱུ་མཁྱེན་གསུམ་ལས་བྱུང་བའི་དགེ་ལེགས་ཡིན་་་པའི་ཕྱིར། མདོར་ན་རྒྱལ་བའི་ཡུམ་གསུམ་གྱི་དོན་བསྡུས་པ་དྲུག་ལས་གཞན། རྒྱུ་དང་། སྦྱོར་བ་དང་། འབྲས་བུ་དང་རྣམ་པ་གསུམ་སྟེ། རྒྱས་པར་འཆད་ན་སྔ་མ་བརྒྱད་དུ་བཤད་པ་དེ་ཁོ་ན་བཞིན་དུ་བཤད་་་་་་་

༄༅། །པར་བྱ་བ་ཡིན་ནོ། །དངོས་པོ་གསུམ་པོའི་གོ་རིམ་ཇི་ལྟ་བུ་ཞེ་ན། མཁྱེན་གསུམ་ནི་ཐོས་བསམ་གྱིས་གཏན་ལ་དབབ་པའི་གནས་ཡིན་པས་དང་པོར་བསྟན། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པ་སྦྱོར་བཞིས་ཉམས་སུ་ལེན་པར་བྱེད་པས་དེའི་འོག་ཏུ་སྦྱོར་བཞི་བསྟན། མཁྱེན་གསུམ་གྱི་གནས་ལུགས་ཐོས་བསམ་གྱིས་ཤེས་པ་སྦྱོར་བཞིས་ཉམས་སུ་བླངས་པས་སྒོམ་པ་རྫོགས་པ་ན་སྐུ་གསུམ་མངོན་དུ་་་་་་་འགྱུར་བས། དེའི་འོག་ཏུ་འབྲས་བུ་ཆོས་སྐུ་ཕྲིན་ལས་དང་བཅས་པ་བསྟན་ཏེ། དོན་གྱི་རིམ་པའི་དབང་དུ་བྱས་པ་ཡིན་ནོ།། །།བཤད་པ་མཐར་ཕྱིན་པའི་ཚུལ་ལ། བརྗོད་བྱ་བརྒྱད་དུ་འདུས་པའི་ཚུལ། འགྲེལ་པ་ཇི་ལྟར་བརྩམས་པའི་ཚུལ། བརྩམས་པའི་དགེ་བ་བསྔོ་བའི་ཚུལ། ནོངས་པ་བཟོད་པར་གསོལ་བའི་ཚུལ། ཡུམ་གྱི་དགོངས་པ་རྙེད་པའི་ཚུལ་ལོ། །དང་པོ་ནི། ཡུམ་དོན་ལ་མཁས་པ་ཀུན་གྱིས་ཡུམ་གསུམ་པོ་་་་་་ཀུན་ལའང་བརྗོད་བྱའི་དོན་བསྡུས་ན་དངོས་པོ་བརྒྱད་པོ་དེ་ཙམ་དུ་ཤེས་པར་བྱ་བ་ཡིན་ཏེ། ཡུམ་གསུམ་པོ་ལ་ལ་སྟེ་བརྒྱད་སྟོང་པ་ལས་དངོས་པོ་བརྒྱད་ཀྱི་དོན་ཙམ་དང་། གཞན་ཉི་ཁྲི་ལས་དངོས་པོ་བརྒྱད་ཀྱི་ཚིག་་་་་་་རྫོགས་པར་བསྟན། གཞན་འབུམ་ལས་དངོས་པོ་བརྒྱད་པོ་རེ་རེ་ཡང་མིང་གི་རྣམ་གྲངས་མང་པོའི་སྒོ་ནས་རྫོགས་པར་བསྟན་པའི་ཕྱིར། ཡུམ་གསུམ་གྱི་དོན་དངོས་པོ་བརྒྱད་དུ་འདུས་པ་དེ་ལྟ་མ་ཡིན་ན། ཤེས་བྱ་ཆོས་

ཅན་།་ ཡུམ་གསུམ་པོ་ཐམས་ཅད་ཀྱི་བརྗོད་བྱའི་དོན་གྱི་རིམ་པ་མངོན་རྟོགས་རྒྱན་འདིས་ལེགས་པར་བསྡུས་པ་མ་ཡིན་པར་ཐལ། ཡུམ་གསུམ་གྱི་བརྗོད་བྱའི་དོན་དངོས་པོ་བརྒྱད་དུ་མ་འདུས་པའི་ཕྱིར། འོ་ན་ཡུམ་་་་་་གསུམ་ལ་དོན་ཁྱད་པར་མེད་པས་ཟློས་སྐྱོན་ཡོད་དོ་ཞེ་ན། དེའི་སྐྱོན་མེད་དེ། ཡུམ་གསུམ་པོ་དེ་ལའང་ཚིག་བསྡུས་པ་དང་། སོགས་པ་འབྲིང་དང་། རྒྱས་པའི་དབྱེ་བ་ཡོད་པས་ཁྱད་པར་ཡོད་ལ། ཁྱད་པར་དེ་་་་་་ཡང་ཚིག་གི་ཁྱད་པར་ཁོ་ནར་ཟད་ཀྱི་དོན་ཁྱད་པར་མེད་དོ། །གཉིས་པ་ནི། རྒྱན་གྱི་ཚིག་ལེའུར་བྱས་པའི་འགྲེལ་པ་དོན་གསལ་བ་འདི་ནི་སེངྒེ་བཟང་པོས་བྱས་སོ། །རྒྱུ་གང་ལ་བརྟེན་ནས་ན། འཕགས་པ་རྣམ་་་་་་་གྲོལ་སྡེའི་འགྲེལ་པ་ཉི་ཁྲི་སྣང་བ་བལྟས་པའི་མཐུས་རྒྱན་གྱི་དོན་མཐོང་བའི་སྒོ་ནས་སོ། །ཇི་ལྟར་ན། ཐེམས་སྦྱོར་ཚིག་གི་སྦྱོར་བ་དང་། ངག་དོན་བརྒལ་ལན་གྱི་སྦྱོར་བ་དང་། སོགས་པ་བཤད་པ་རྣམ་གྲངས་ཀྱི་་་་སྦྱོར་བ་དང་། སྡེབ་སྦྱོར་སྙན་དངགས་གི་སྦྱོར་བ་མ་བྱས་པར་རོ། །དགོས་པ་གདུལ་བྱས་གོ་སླ་བར་བྱ་བའི་ཕྱིར་དུའོ། །ཅི་འདི་ནི་སློབ་དཔོན་གཞན་གྱིས་མ་གནང་བར་བྱས་སམ་ཞེ་ན། མ་ཡིན་ཏེ། བདག་གི་་་་་མཁན་པོ་དང་བླ་མ་བཟང་པོ་རྣམ་པར་སྣང་མཛད་ལ་ཕྱག་འཚལ་ནས། དེས་གནང་བ་ཐོབ་ཅིང་གདམས་ངག་གི་ཆ་གནང་ནས་བརྩམས་པའི་ཕྱིར། གསུམ་པ་ནི། འགྲེལ་པ་དེ་བསྡེབས་པ་ལས་བྱུང་བའི་དགེ་བ་སེངྒེ་་་

༄༅། །བཟང་པོ་བདག་གིས་གང་ཐོབ་པ་དེ་ཡིས། སྐྱེ་བོ་སེམས་ཅན་ཐམས་ཅད་ཀྱིས་བདེ་བར་གཤེགས་པའི་ཤེས་རབ་ཐོབ་པར་རྦེརྟེག །བཞི་པ་ནི། རང་གཞན་གྱི་དོན་གྱི་ཆེད་དུ་སེངྒེ་བཟང་པོ་བདག་གིས་་་་་་་འབད་ནས་བགྱིས་པའི་འགྲེལ་པ་ནོར་བ་ཡོད་སྲིད་ན། དེ་ལ་ཡུམ་དོན་ལ་མཁས་པའི་སྐྱེ་བོ་རྣམས་ཀྱིས་བཟོད་པར་མཛོད་ཅིག །ནོར་བ་ཡོད་དམ་ཞེ་ན། སློབ་དཔོན་སེངྒེ་བཟང་པོ་ཆོས་ཅན། ཁྱོད་ཀྱིས་བརྩམས་་་་་པའི་འགྲེལ་པ་འདི་ལ་ནོར་བ་ཡོད་སྲིད་དེ། བསྟན་བཅོས་མངོན་རྟོགས་རྒྱན་གྱི་བརྗོད་བྱའི་དོན་མ་ལུས་པ་ཁྱོད་ཀྱི་མངོན་སུམ་གྱི་སྤྱོད་ཡུལ་མ་ཡིན་བཞིན་དུ་དེའི་འགྲེལ་པ་བརྩམས་པའི་ཕྱིར། དེ་ཁྱོད་ཀྱི་མངོན་སུམ་གྱི་་་ཡུལ་མ་ཡིན་ཏེ། བསྟན་བཅོས་མངོན་རྟོགས་རྒྱན་གྱི་བརྗོད་བྱའི་དོན་ཀུན་ཁྱོད་ལས་ཕྱི་རོལ་ཏེ་ཤིན་ཏུ་ལྐོག་གྱུར་ཡིན་པའི་ཕྱིར་ཏེ། ཁྱོད་ཡུམ་དོན་ལ་ཤེས་རབ་མི་གསལ་བའི་སྐྱེ་བོ་ཡིན་པའི་ཕྱིར། སྔ་མ་ཁྱབ་རྔ།་ཡོད་་་དེ་། ཆོས་ཅན། བསྟན་བཅོས་ཀྱི་དོན་ཀུན་ཁྱོད་ལ་ཤིན་ཏུ་ལྐོག་གྱུར་ཡིན་ན། བསྟན་བཅོས་ཀྱི་དོན་ཀུན་ཁྱོད་ཀྱིས་མངོན་སུམ་གྱི་ཡུལ་གང་ན་ཞིག་ཡིན་ཏེ། དོན་དེ་མངོན་སུམ་དུ་རྟོགས་ན། དོན་དེ་ལ་ཤིན་ཏུ་་་་་་ལྐོག་གྱུར་ཡིན་པར་འགལ་བའི་ཕྱིར། འོ་ན་དེ་སུའི་མངོན་སུམ་གྱི་ཡུལ་ཡིན་ཞེ་ན། ཡོན་ཏན་གྱི་བདག་ཉིད་ཆེན་པོ་འཕགས་པ་རྣམས་ཁོ་ནའི་བློའི་མངོན་སུམ་གྱི་སྤྱོད་ཡུལ་ཡིན་ནོ། །ལྔ་པ་ནི། གཞུང་ལུགས་ཀྱི་་་་་་་

འདོད་ལུགས་མི་འདྲ་བ་སྣ་ཚོགས་ཀྱིས་བདག་གི་ཡིད་དུབ་པ་ངལ་བསོ་བའི་གནས་ངོ་མཚར་བས་ན། ཀྱེ་མ་ཡུམ་གྱི་ལུགས་འདི་ཡུན་རིང་མོ་ཞིག་ཏུ་བློ་སྦྱངས་ཤིང་། འཕགས་པ་བྱམས་པས་རྗེས་སུ་བཟུང་བ་ལ་བརྟེན་་་་་ནས་མཐོང་བ་ཡིན་ནོ།། །།ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བའི་འགྲེལ་པ་སློབ་དཔོན་སེངྒེ་བཟང་པོས་མཛད་པའི་འགྲེལ་པ་དོན་གསལ་གྱི་སྙིང་པོ་གསལ་བྱེད་རེ་ཞིག་རྫོགས་སོ།། །།སྒྱུར་བྱེད་ལོ་པཎ་གང་ཡིན་སྨོས་པ་ནི། རྒྱ་གར་གྱི་མཁན་པོ་བིསྡི་ཀ་ར་པྲ་བྷ་ཝ་རིག་པའི་འབྱུང་གནས་འོད་ཟེར་རམ། རིག་བྱེད་འོད་ཟེར་དང་། ཞུ་ཆེན་གྱི་ལོ་ཙཱ་བ་བནྡེ་དཔལ་བརྩེགས་ཀྱིས་རྒྱ་སྐད་ལས་བོད་སྐད་དུ་བསྒྱུར་ཅིང་དག་པ་ཞུས་ཏེ་འཆད་ཉན་གྱིས་ལེགས་པར་གཏན་ལ་ཕབ་པའོ།། །།སླད་དེ་དུས་ཕྱིས་སྒྱུར་བྱེད་ཀྱི་པཎྜི་ཏ། རྒྱ་སྐད་ལ་གོ་སཱི་འཆི་མེད། བོད་སྐད་དུ་དགེ་བསྙེན་ལེགས་པ་དང་།བོད་ཀྱི་ལོ་ཙཱ་བ་དགེ་སློང་བློ་ལྡན་ཤེས་རབ་ཀྱིས་ལེགས་པར་གཏན་ལ་ཕབ་པའོ།། །།རྩ་འགྲེལ་དངོས་ཤུགས་ཇི་བཞིན་ཡིན་ལུགས་དང་། །ཐོག་མཐའ་བར་གསུམ་གསལ་བྱེད་སྦྱོར་ལུགས་དང་། །རྒྱས་པའི་འབྲུ་་་་་་་གནོན་བསྡུས་པའི་སྦྱོར་ངག་དང་། །མཚན་ཉིད་དབྱེ་བ་སོ་སོའི་ས་མཚམས་རྣམས། །ཚུལ་ཁྲིམས་གྲགས་པ་བསྟན་པའི་རྒྱལ་མཚན་འཛིན། །དད་པའི་དཔལ་ལྡན་བློ་གྲོས་མཆོག་གྱུར་པའི། །དོན་གཉེར་གཟུར་་་་་་་

༄༅། །གནས་རྣམ་དཔྱོད་ལྡན་རྣམས་ཀྱིས། །རང་དང་གཞན་ལ་ཕན་ཕྱིར་བསྐུལ་བའི་ངོར། །མདོ་འགྲེལ་འགྲེལ་བཤད་དགོངས་དོན་ཇི་བཞིན་དུ། །བློ་གྲོས་གསལ་བའི་མིག་གིས་ལེགས་མཐོང་ནས།ཡུམ་གྱི་བསྟན་པ་ཡུན་རིང་གནས་ཕྱིར་དང་། །རྒྱལ་དང་རྒྱལ་ཚབ་སྲས་བཅས་མཆོད་ཕྱིར་དང་། །དོན་གཉེར་གཟུར་གནས་རྣམས་ལ་ཕན་ཕྱིར་དང་། །སློབ་དཔོན་ཉིད་ལ་བརྙས་པ་བཟློག་ཕྱིར་དུ། །ཆོས་སྡིངས་་་་་་དགོན་པར་ཆོས་ལ་སྤྱོད་པའི་ཚེ། །ཕྲག་དོག་འགྲན་སེམས་ལོག་པའི་དུག་སྤངས་ནས། །སངས་རྒྱས་དཔལ་གྱིས་བརྩེ་བའི་བསམ་བས་སྦྱར། །འདི་སྦྱར་དགེ་བས་མཐའ་ཡས་སེམས་ཅན་རྣམས། །ཡུམ་དོན་་་་་་་དགོངས་པ་ཇི་བཞིན་ཐུགས་ཆུད་ནས། །སྒྲིབ་གཉིས་མུན་པའི་ཚོགས་རྣམས་བསལ་བྱས་ཏེ། །སྐུ་གཉིས་མངོན་གྱུར་དོན་གཉིས་མཐར་ཕྱིན་ཤོག །བདག་ཀྱང་ཚེ་རབས་ཀུན་ཏུ་ཡུམ་དོན་ལ། །སྤྱོད་པ་འབྲལ་མེད་་་་་ཕུན་སུམ་ཚོགས་གྱུར་ཅིག །འདི་དག་ཐོས་སམ་མཐོང་ངམ་དྲན་པ་དང་། །འཛིན་ཅིང་འཆད་དམ་ཐོས་བསམ་བྱེད་པ་རྣམས། །བྱམས་མགོན་ཉིད་ཀྱིས་རྒྱུན་དུ་སྐྱོང་གྱུར་ཅིག །རང་གི་གྲུབ་པའི་མཐའ་ལ་ལྷག་པར་་་ཆགས་གྱུར་ནས། །རྒྱལ་སྲས་སེངྒེ་བཟང་དང་དེས་མཛད་འགྲེལ་པ་དང་། །འཆད་བྱེད་རྗེས་འཇུག་རྣམས་ལའང་ཡོངས་སུ་སྡང་གྱུར་པ། །དེ་དག་ཀུན་ཀྱང་བླ་མེད་བྱམས་མགོན་ཉིད་གྱུར་ཅིག། །།ཤེས་རབ་ཀྱི་ཕ་་་་

རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་དང་འགྲེལ་པ་དོན་གསལ་གྱི་འགྲེལ་པ་དགོས་དོན་སྩོལ་བ་རིན་པོ་ཆེ་བསམ་འཕེལ་ཞེས་བྱ་བ་འདི། རྒྱལ་བའི་གསུང་རབ་རབ་འབྱམས་ལ་བློ་གྲོས་་་་ཀྱི་སྣང་བ་རྒྱ་ཆེར་རྒྱས་ཤིང་། ཡི་དམ་ལྷས་རྗེས་སུ་གཟུང་བ། དཔལ་ས་སྐྱའི་བཙུན་པ་སངས་རྒྱས་དཔལ་གྱིས་སྦྱར་བ་དགེ་ལེགས་སུ་གྱུར་ཅིག། །།ཤུ་རྒྷཾ།། །།འདི་བསྒྲུབས་པ་ལས་བྱུང་བ་ཡི། །དགེ་བའི་རྩ་བ་་་གང་ཐོབ་པ། །དེས་ནི་སྐྱེ་བོ་ཐམས་ཅད་ཀྱིས། །བདེ་གཤེགས་ཤེས་རབ་ཐོབ་པར་ཤོག །འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་སྟི་དང་། །བཅས་ཏེ་ཡུན་རིང་གནས་གྱུར་ཅིག །བྱང་ཕྱོགས་སྐྱོང་བའི་སྐྱོབ་པ་མཆོག་གྱུར་པ། །མཁས་གྲུབ་རྒྱ་མཚོས་ཡོངས་སུ་གང་བའི་གནས། །གངས་རིའི་ཁྲོད་འདིར་བསྟན་པ་གསལ་མཛད་པ། །ས་སྐྱ་པ་ཡི་བསྟན་པ་་་་་་རྒྱས་གྱུར་ཅིག །གངས་ཅན་བོད་ཀྱི་ལྟེ་བ་རྡོ་རྗེའི་གདན། །དཔལ་ལྡན་ས་སྐྱའི་ཆོས་སྲིད་རྒྱས་གྱུར་ཅིང་། །སྤྲུལ་པའི་གདུང་བརྒྱུད་རྒྱུན་ཆད་མེད་པ་དང་། །ཀུན་ཀྱང་ཕྲིན་ལས་ནམ་མཁར་མཉམ་པར་ཤོག །དགེའོ་།་། དགེའོ།། དགེའོ།། རྫོང་སར་ཁམསབྱེའི་སློབ་གླིང་ཐུབ་བསྟན་བཤད་སྒྲུབ་དར་རྒྱས་གླིང་གི་གློག་ཀླད་འཛིན་གྲྭ་ནས་སྡེ་དགེའི་ཤིང་པར་ལས་བཤུས་ཤིང་མེ་ཕག་ལོའི་འཛིན་གྲྭ་ཁག་གི་མཁན་སློབ་རྣམས་ནས་དཔེ་སྡུར་བྱས་ཏེ་པར་གཞི་གསར་དུ་

ད༅༅ བསྒྲིགས་པའི་དགེ་བས་མཁའ་ཁྱབ་ཡིད་ཅན་ཀུན་དུས་གསུམ་གྱི་སངསརྒྱས་ཐམས་ཅད་ཀྱི་དགོངསཔ་ཟབ་མོ་ཤེར་ཕྱིན་གྱི་དོན་ཟབ་ཁོང་དུ་ཆུད་ནས་རྣམ་པ་ཐམས་ཅད་མཁྱེན་པ་རྒྱལ་བ་དོན་ཐམས་ཅད་གྲུབ་པའི་དགོངས་པ་དང་དབྱེར་མེད་དུ་གྱུར་ཏེ། མར་གྱུར་འགྲོ་བ་རྣམས་གནས་སྐབས་དང་མཐར་ཐུག་གི་བདེ་བ་དམ་པ་ལ་འགོད་པའི་རྒྱུར་གྱུར་ཅིག། །། ་